இசை அசுரன் ஜீ. வி. பிரகாஷ் குமார் வெளியிட்ட 'நாங்கள்' பட பர்ஸ்ட் லுக்

புதுமுகங்கள் நடித்திருக்கும் 'நாங்கள்' எனும் திரைப்படத்தின் பர்ஸ்ட் லுக் வெளியிடப்பட்டிருக்கிறது. இதனை 'இசை அசுரன்'  ஜீ. வி. பிரகாஷ் குமார் அவருடைய இணைய பக்கத்தில் வெளியிட்டு, படக் குழுவினருக்கு வாழ்த்து தெரிவித்திருக்கிறார்.

அறிமுக இயக்குநர் அவினாஷ் பிரகாஷ் இயக்கத்தில் உருவாகி வரும் 'நாங்கள்' எனும் திரைப்படத்தில் முற்றிலும் புதுமுகங்கள் நடித்திருக்கிறார்கள். அவினாஷ் பிரகாஷ் ஒளிப்பதிவு செய்திருக்கும் இந்த திரைப்படத்திற்கு வேத் சங்கர் இசையமைத்திருக்கிறார். இந்தத் திரைப்படத்தை கலா பவஸ்ரீ கிரியேசன்ஸ் நிறுவனம் சார்பில் தயாரிப்பாளர் ஜீ. வி. எஸ். ராஜு தயாரித்திருக்கிறார்.‌

இப்படத்தின் முதல் தோற்ற பார்வையை வெளியிட்ட படக்குழு.. இந்த படம் அடுத்த ஆண்டு திரையரங்குகளில் வெளியாகும் என தெரிவித்திருக்கிறது. 'நாங்கள்' படத்தின் ஃபர்ஸ்ட் லுக்கில் ஒரு முதியவரின் ஒரு பக்க முகம் சிதைந்து இருப்பது போல் வடிவமைக்கப்பட்டிருப்பதும்.. அதன் கீழ் செல்லப்பிராணியான நாய் ஒன்றுடன் மூன்று சிறார்கள் இடம் பிடித்திருப்பதும் ரசிகர்களின் கவனத்தை கவர்ந்திருக்கிறது. மேலும் இந்த படம் சர்வதேச திரைப்பட விழாக்களில்  கொண்டாடப்படும் என குறிப்பிடப்பட்டிருப்பதால்... படத்தைப் பற்றிய எதிர்பார்ப்பு அதிகரித்திருக்கிறது.