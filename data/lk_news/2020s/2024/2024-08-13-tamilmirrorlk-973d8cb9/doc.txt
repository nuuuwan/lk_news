தணமல்வில சம்பவம் :- அதிபர், ஆசிரியர், ஆசிரியைகள் கைது

தணமல்வில பகுதியில் 16 வயதான சிறுமியை பாடசாலை மாணவர்கள் 22 பேர் தொடர் கூட்டு பாலியல் துஷ்பிரயோகத்திற்கு உட்படுத்தப்பட்ட சம்பவம் தொடர்பில் மேலும் பலர் கைது செய்யப்பட்டுள்ளனர்.

கைது செய்யப்பட்டவர்களில் பாடசாலை அதிபர், பாடசாலை ஆசிரியர் மற்றும் இரண்டு ஆசிரியைகளும் அடங்குகின்றனர்.

சிறுமி கூட்டு பாலியல் துஷ்பிரயோகத்திற்கு உட்படுத்தப்பட்ட சம்பவத்தை பொலிஸாருக்கு அறிவிக்காது, மறைப்பதற்கு முயற்சித்ததாக கூறப்படும் சம்பவம் தொடர்பிலேயே நான்கு சந்தேகநபர்களும் கைது செய்யப்பட்டுள்ளனர்.

இந்த கூட்டு பாலியல் துஷ்பிரயோக சம்பவத்துடன் 22 மாணவர்கள் தொடர்புப்பட்ட நிலையில், அவர்களில் 17 மாணவர்கள் கைது செய்யப்பட்டு விளக்கமறியலில் வைக்கப்பட்டுள்ளனர்.

அத்துடன், இந்த சம்பவம் தொடர்பில் நேற்றைய தினம் பெண்ணொருவரும் கைது செய்யப்பட்டு விளக்கமறியலில் வைக்கப்பட்டுள்ளார்.

இந்த சம்பவம் தொடர்பில் தணமல்வில பொலிஸார் மேலதிக விசாரணைகளை தொடர்ந்தும் நடாத்தி வருகின்றனர். R