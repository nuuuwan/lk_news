கூட்டறிக்கையில் 13ஆவது திருத்தம்  இடம்பெறுவதை விரும்பாத அரசாங்கம்

ஜனாதிபதி  அநுரகுமார திசாநாயக்கவின்  இந்தியாவுக்கான  உத்தியோகபூர்வ விஜயம்  கடந்த வாரம்  பெரும் முக்கியத்துவத்தை பெற்றிருந்தது.  இந்த விஜயத்தின்போது  இந்திய – இலங்கை சார்பில்  கூட்டறிக்கையொன்றும்  வெளியிடப்பட்டிருந்தது. 34 அம்சங்களை உள்ளடக்கியவகையில் இந்த கூட்டறிக்கை  வெளியாகியிருந்தது. இந்தக் கூட்டறிக்கையில் இனப்பிரச்சினைக்கான அரசியல் தீர்வு குறித்தோ, 13ஆவது திருத்த சட்டம்  தொடர்பிலோ எத்தகைய விடயங்களும் இடம்பெற்றிருக்கவில்லை.  கடந்த காலங்களில்  இலங்கையின் தலைவர்கள் புதுடில்லிக்கு  உத்தியோகபூர்வ விஜயம் மேற்கொள்ளப்பட்ட சந்தர்ப்பங்களில்  வெளியிடப்பட்ட  சகல கூட்டறிக்கைகளிலும்  13ஆவது திருத்த சட்டத்தின் முழுமையான அமுலாக்கத்தின் அவசியம் வலியுறுத்தப்பட்டிருந்தது.