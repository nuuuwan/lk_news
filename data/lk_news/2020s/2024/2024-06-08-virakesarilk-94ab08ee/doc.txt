வரலாறு : 1967

1967இல் அரபு நாடுகளுக்கும் இஸ்ரேலுக்கும் இடையே ஆறு நாட்கள் தொடர்ச்சியாக நடந்த பயங்கர போரில் எகிப்திய எல்லையில், சூயஸ் கால்வாயை நோக்கி 25 மைல் தொலைவில், இஸ்ரேலிய படைகள் ஜெருசலேம் நகரம் உள்ளிட்ட பெருமளவு இடத்தை கைப்பற்றின.

இஸ்ரேலின் கப்பல் போக்குவரத்துக்கான மையப்புள்ளியாக உள்ள அகாபா வளைகுடா மீதான எகிப்தின் முற்றுகையை இஸ்ரேல் முறியடித்தது.

இந்நிலையில், இஸ்ரேல் இருக்கும் வரை போராட்டத்தை தொடர்வதென ஐக்கிய அரபு இராச்சியம் அன்றைய போர்க்கால சூழ்நிலையில் கர்ச்சித்தது. அதன் விளைவாக, அரபுப் படைகள் இஸ்ரேல் மீது எதிர்த்தாக்குதல் நடத்தின.

இஸ்ரேலிய கவச அணி முழுவதையும் ஐக்கிய அரபு இராச்சியம் விமானப்படை விமானங்கள் ரொக்கெட் வீச்சினால் நிர்மூலமாக்கின.

இன்றளவில் கோரமுகம் காட்டிக்கொண்டிருக்கும் அந்த ஆறு நாள் போர் நிலவரத்தை அச்சிலேற்றி, 1967ஆம் ஆண்டு ஜூன் மாதம் 8, 9 ஆகிய திகதிகளில் வெளியாகி பரபரப்பை ஏற்படுத்திய வீரகேசரி பத்திரிகைகளின் முதல் பக்கங்கள் இங்கே...