බටපොළ කල්‍යාණ තිස්ස විදුහලේ අමාෂා ලංකාවට ජාත්‍යන්තර කරාතේ ජය දෙකක් ගෙනයි

ශ්‍රී ලංකා පාසල් කරාතේ දෝ සංගමයේ පාසල් කරාතේ කණ්ඩායම් නියෝජනය කරමින්  මැලේසියාවේ පැවැති කරාතේ තරගාවලියේ දී අම්බලන්ගොඩ  ගා/බටපොළ  ශ්‍රී කල්‍යාණ තිස්ස විද්‍යාලයේ 9 වන ශ්‍රේණියේ ඉගෙනුම ලබන ඒ.පී.එන්.එස්. අමාෂා වාස්ගුණවර්ධන සිසුවිය ජාත්‍යන්තර මට්ටමේ තරග දෙකක ජයග්‍රහණ ලබාගෙන තිබේ.

ඇය එහිදී  කාටා අංශයේ දෙවන ස්ථානයත් කුම්තේ අංශයේ තුන්වන ස්ථානයක් දිනා ගනු ලැබීය. මෙම තරගාවලිය පසුගිය මැයි 26 වැනි දින මැලේසියාවේ ක්වාලාම්පුර් නුවර පැවැත්විය.