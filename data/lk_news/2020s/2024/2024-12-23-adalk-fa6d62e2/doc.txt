වගවත්ත ග්‍රිඩ් උපපොළ පද්ධතියට සම්බන්ධ කරයි

අභිනවයෙන් ඉදිකරන ලද වගවත්ත ග්‍රිඩ් උපපොළ 2024 දෙසැම්බර් මස 19 වන දින ජාතික විදුලිබල පද්ධතියට සම්බන්ධ කළ බව ලංකා විදුලිබල මණ්ඩලය නිවේදනය කරයි. ප්‍රධාන වශයෙන්ම ශ්‍රී ලංකා ආයෝජන මණ්ඩලයේ වගවත්ත සහ මිල්ලනිය කර්මා න්ත කලාප වලට විදුලිය සැපයීම සඳහා ඉදිකරන ලද මෙම ග්‍රිඩ් උපපොළ සදහා ශ්‍රී ලංකා ආයෝජන මණ්ඩලය විසින් රුපියල් මිලියන 2300 ක මුදලක් ආයෝජනය කරන ලදී.

ශ්‍රී ලංකා ආයෝජන මණ්ඩලය විසින් පරිත්‍යාග කරන ලද  අක්කර පහක පමණ භූමි භාගයක ඉදිකර ඇති මෙම නව ග්‍රිඩ් උපපොළ දැනට පවතින කර්මා න්ත සඳහා විදුලි සැපයුමේ ස්ථායිතාවය හා ගුණාත්මකභාවය වැඩි දියුණු කිරීම සහ ඉදිරියේදී ඇතිකිරීමට අපේක්ෂිත කර්මා න්ත සඳහා ස්ථායි මෙන්ම ගුණාත්මක විදුලි සැපයුමක් ලබාදීම වෙනුවෙන් 90 MVA ක ධාරිතාවයකින් යුතුව ඉදිකර ඇත.

ලංකා විදුලිබල මණ්ඩලයේ සම්ප්‍රේෂණ තැනීම් ව්‍යාපෘති (TCP) ශාඛාව විසින් මෙම නව ග්‍රිඩ් උපපොළ සැලසුම් කිරීම, ඉදිකිරීම සහ පද්ධතියට එක් කිරීම සිදු කරන ලද අතර, ලංකා විදුලිබල මණ්ඩලයේම ඉංජිනේරුවන්, අධිකාරීවරුන් සහ සියලු කා ර්ය මණ්ඩලවල ක්ෂේත්‍ර සේවකන්ගේ සේවය මේ කා ර්යයන් සදහා යොදවා ගන්නා ලදී. එනම්, වගවත්ත ග්‍රිඩ් උපොල යනු, සම්පුර්ණයෙන්ම ලංකා විදුලිබල මණ්ඩල    කාර්යමණ්ඩලයේ ශ්‍රම දායකත්වයෙන් ඉදිකරන ලද පළමු ග්‍රිඩ් උපපොළ ලෙස හැදින්විය හැකිය.