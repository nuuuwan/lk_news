මත්ද්‍රව්‍ය සමග සැකකරුවෙක් අත්අඩංගුවට

බස්නාහිර පළාත් බුද්ධි කොට්ඨාසයට ලද තොරතුරක් මත රුපියල් එක්කෝටි හතලිස් හතර ලක්ෂයක අයිස් මත්ද්‍රව්‍ය සමග අහුංගල්ලේ සංජීවගේ අනුගාමිකයෙකු වැලිපැන්න පොලීසිය මගින් අත්අඩංගුවට ගෙන තිබේ.

අද (02) සවස විශේෂ පොලිස්‌ කණ්ඩායමක් වැලිපැන්න වළගෙදර පන්සල පාර ප්‍රදේශයේ නිවසක් පරීක්ෂා කිරීමේදී එම නිවසේ කාමරයක් තුළ අයිස් මත්ද්‍රව්‍ය ඇසුරුම් කරමින් සිටි මෙම සැකකරු අත්අඩංගුවට ගෙන ඇත.

ඔහු සන්තකයේ තිබූ අයිස් මත්ද්‍රව්‍ය ග්‍රෑම්  900කට ආසන්න ප්‍රමාණයක් සොයාගෙන ඇති බවද වාර්තා වෙයි.

සැකකරුගෙන් සිදු කරන ලද ප්‍රශ්න කිරීම්වලදී අනාවරණය වී ඇත්තේ මේ වනවිට විදෙස් රටක සැඟවී සිටින ප්‍රධාන පෙළේ මත්ද්‍රව්‍ය ජාවාරම්කරුවකු වන අහුංගල්ලේ සංජීව නමැත්තාගෙන් මෙම අයිස් මත්ද්‍රව්‍ය ඔහුට ලැබෙන බවත්, ඔහු විසින් මෙම අයිස් මත්ද්‍රව්‍ය අලුත්ගම, වැලිපැන්න ,මතුගම, ලෙව්වන්දූව ප්‍රදේශවලට  මෙන්ම වැලිපැන්න දක්ෂිණ අධිවේගි හුවමාරුවෙන් විවිධ පුද්ගලයින්ටද ලබාදෙන බවත්ය.