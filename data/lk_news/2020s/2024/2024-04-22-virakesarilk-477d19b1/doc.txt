மியன்மாரின் சைபர் அடிமை முகாமில் எனது நரகம் -  ஒரு இலங்கையரின் அனுபவம் - நிர்வாணமாக்கி சித்திரவதை செய்தார்கள் - யுவதிகளை பாலியல் வன்முறைக்கு உட்படுத்தினார்கள்

ரவி தனக்கும் தனது மனைவிக்கும் சிறந்த எதிர்காலம் அமையும் என்ற நம்பிக்கையுடன் தாய்லாந்திற்கு பயணமானார்.

எனினும் இலங்கையை சேர்ந்த அந்த 24 வயது நபர் மியன்மார் காட்டில் சிக்குண்டார்,ரொமான்ஸ் மோசடி மூலம் செல்வந்த ஆண்களை ஏமாற்ற மறுத்தமைக்காக சித்திரவதை செய்யப்பட்டார்.

அவர்கள் எனது ஆடைகளை களைந்து நிர்வாணமாக்கி கதிரையில் இருக்கவைத்து எனது கால்களிற்கு மின்சார அதிர்ச்சியை கொடுத்து  சித்திரவதையில் ஈடுபட்டனர்.நான் செத்துவிடுவேன் என நினைத்தேன் என அவர் குறிப்பிடுகின்றார்.

அவர்களிற்கு அடிபணிய மறுத்து 16 நாட்கள் நான் சிறைகூண்டுபோன்றதொன்றில் வாடினேன் சிகரெட் சாம்பல்கள் கலக்கப்பட்ட நீரை மாத்;திரம் குடிக்க தந்தார்கள் எனவும் அவர் குறிப்பிடுகின்றார்.

ஆனால் இதனை விட மோசமான சம்பவங்கள் இடம்பெற்றன -ஐந்து ஆறு நாட்கள் அவர்கள் இரண்டு யுவதிகளை கொண்டுவந்து என் கண் முன்னால் பாலியல் வல்லுறவிற்கு உட்படுத்தினார்கள் எனவும் அவர் தெரிவித்தார்.

அதனை பார்த்தபோது அவர்கள் எனக்கு என்ன செய்வார்கள் என்ற அச்சம் தோன்றியது அவ்வேளையே நான் உயிருடன் தப்புவேனா என சந்தேகம் எழுந்தது எனவும் அவர் தெரிவிக்கின்றார்.

2023 ஆகஸ்ட்மாதம் 120,000க்கும் அதிகமானவர்கள் மியன்மாரில் மோசடி நிலையங்களில் சிக்குண்டனர் என  ஐநா எச்சரித்திருந்தது - இவர்களில் அதிகனமானவர்கள் தென்னாசியாவை சேர்ந்தவர்கள் -

உலகின் அனைத்து பகுதிகளில் இருந்தும் வெளிநாட்டு வேலைவாய்ப்பை நாடுபவர்கள்இந்த மோசடி நிலையங்களை சென்றடைகின்றனர்.

மியன்மாரின் நான்கு பகுதிகளில் தனது பிரஜைகள் 56 பேர் சிக்குண்டுள்ளனர் என இலங்கை அதிகாரிகள் தெரிவிக்கின்றனர்.

எனினும் சமீபத்தில் மியன்மார் அதிகாரிகளின் உதவியுடன் 8 பேர் மீட்கப்பட்டுள்ளனர் என  மியன்மாருக்கான  இலங்கை தூதுவர் ஜனகபண்டார பிபிசிக்கு தெரிவித்தார்.

இவ்வாறு புலம்பெயரும் விருப்பம் கொண்டவர்களில் ரவியும் ஒருவர்-1200 அமெரிக்க டொலர் அடிப்படை சம்பளத்துடன் டேட்டா என்ரி வேலை என்பது அவரின் ஆசையை தூண்டியது.

கணிணியில் நிபுணத்துவம் கொண்ட அவர் அந்த வாய்ப்பை பெற்றுக்கொண்டார் - பொருளாதார நெருக்கடியால் பாதிக்கப்பட்டுள்ள  இலங்கையில் அவரால் கனவு காணமுடியாத சம்பளம் அது.

ரவி தன்னை வேலைக்கு தெரிவு செய்த நபருக்கு வழங்குவதற்காக 815 டொலர்கள் கடன் பெற்றார்.

2023 இல் தாய்லாந்து தலைநகரிற்கு சென்ற ரவியை உடனடியாக தாய்லாந்தின் மேற்குபகுதியில் உள்ள மே சாட் நகரிற்கு அனுப்பப்பட்டார்.

எங்களை ஹோட்டலிற்கு கொண்டு சென்றார்கள் ஆனால் உடனடியாக துப்பாக்கியுடன் காணப்பட்ட இருவரிடம் கையளித்தார்கள் அவர்கள் ஆற்றை கடந்து எங்களை மியன்மாருக்கு கொண்டு சென்றார்கள் என்கின்றார் ரவி

இவர்களை அவர்கள் மைவடி என்ற இடத்திற்கு கொண்டு சென்றனர்  -இந்த நகரம் மூன்று வருடங்களிற்கு முன்னர் மியன்மாரின் ஆட்சியை கைப்பற்றிய படையினருக்கும்  ஆட்சி கவிழ்ப்பு எதிர்ப்பு குழுவிற்கும் இடையில் கடும் மோதல்கள் இடம்பெற்ற நகரம்.

அந்த முகாமில் சீன மொழி பேசும் கும்பல் காணப்பட்டது,உயரமான மதில் இரும்பு கம்பி வேலிகள் காணப்பட்டன வாசலில் 24 மணிநேரமும் ஆயுதமேந்திய பாதுகாவலர்கள் காணப்பட்டனர்.

இலங்கை பாக்கிஸ்தான் ஆப்கானிஸ்தான் இந்தியா உட்பட பல நாடுகளை சேர்ந்த 40க்கும் அதிகமானவர்கள் காணப்பட்டனர் நாங்கள் அச்சமடைந்தோம் என ரவி தெரிவிக்கின்றார். எங்களை பலவந்தமாக தடுத்துவைத்திருந்தனர் என அவர் தெரிவிக்கின்றார்.

தென்கிழக்கு ஆசியாவின் பல நகரங்களில் மோசடிநிலையங்கள் முளைத்துள்ளன - குறிப்பாக மியன்மாரில் இவை அதிகமாக காணப்படுகின்றன

இந்த மோசடிநிலையங்களை பயன்படுத்தி சீனாவின் பாதளஉலக குழுவினரும் எல்லை நகரங்களில் உள்ள ஆயுதக்குழுக்களும் பில்லியன் கணக்கில் பணத்தை உழைத்துள்ளனர்.

ரவி சிக்கிய மோசடி நிலையத்தில் ரொமான்ஸ் மோசடி என்ற ஒன்றில் ஈடுபட்டிருந்தனர் .

எனினும் 2023 ம் ஆண்டு குற்றவியல் அறிக்கையில் எவ்பிஐ அமெரிக்காவில் ரொமான்ஸ் மோசடி தொடர்பில் 17000க்கும் அதிகமான முறைப்பாடுகள் தெரிவிக்கப்பட்டதாக குறிப்பிட்டிருந்தது.

ஒரு நாளைக்கு 22 மணித்தியாலம் பணிபுரியுமாறு நிர்ப்பந்தித்தார்கள் ஒரு நாள் மாத்திரம் ஒய்வு நாள் என தெரிவிக்கும் ரவி எங்களை செல்வந்தர்களை இலக்குவைக்குமாறு கேட்டுக்கொண்டார்கள் என தெரிவிக்கும் ரவி களவாடப்பட்ட தொலைபேசி இலக்கங்கள் சமூக ஊடகங்கள் போன்றவற்றை பயன்படுத்தி மேற்குலகை சேர்ந்த செல்வந்தர்களான ஆண்களுடன் காதல் உறவுகளை ஏற்படுத்திக்கொள்ளுமாறு கேட்டார்கள் எனவும் குறிப்பிடுகின்றார்.

நாங்கள் அவ்வாறான நபர்களை நேரடியாக தொடர்புகொள்வோம் முதலில் ஹாய் என செய்தி அனுப்பி ஆரம்பிப்போம் என்கின்றார் ரவி

சிலர் அவ்வாறான செய்திகளை புறக்கணித்தனர் என ரவி தெரிவிக்கின்றார்,ஆனால் தனிமையில் இருந்தவர்கள் அல்லது பாலியல் தொடர்பினை ஏற்படுத்த விரும்பியவர்கள் பொறியில் சிக்குண்டார்கள் .

அவ்வாறு நாங்கள் அவர்களுடன் தொடர்புகளை ஏற்படுத்தும்போது முகாமிலிருந்த இளம் பெண்களை ஆபாசமாக படமெடுத்து அந்த செல்வந்தர்களை மேலும் வலையில் வீழ்த்தினார்கள் என்கின்றார் ரவி.