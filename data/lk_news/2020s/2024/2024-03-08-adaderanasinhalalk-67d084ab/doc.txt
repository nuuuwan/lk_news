92 හැවිරිදි රූපට් මර්ඩොක් 6 වන වරටත් විවාහ ගිවිස ගනී

ප්‍රකට මාධ්‍ය අධිපතිවරයෙකු වන 92 හැවිරිදි රූපට් මර්ඩොක් හය වන වරටත් විවාහ ගිවිස ගෙන තිබේ.

රුසියානු සම්භවයක් සහිත එලීනා ශුකෝවා නම් 67 හැවිරිදි විශ්‍රාමික අණුක ජීව විද්‍යාඥවරියක් සමග ඔහු මෙලෙස විවාහ ගිවිස ගෙන ඇති බව විදෙස් මාධ්‍ය වාර්තා කළේය.

ඒ අනුව ඔවුන් දෙදෙනාගේ විවාහය ලබන ජුනි මාසයේ කැලිෆෝනියා හිදී පැවැත්වීමට සැලසුම් කර ඇති බව සඳහන් වේ.

රූපට් මර්ඩොක් පසුගිය වසරේ ගුවන්විදුලි නිවේදිකාවක සමග විවාහ ගිවිස ගත්ත ද එය වසරක් වැනි කෙටි කාලයක් තුළ අවසන් වී තිබිණි.