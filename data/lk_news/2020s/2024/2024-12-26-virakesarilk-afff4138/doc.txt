வாகனமொன்றில் எரிந்த நிலையில் சடலம் மீட்பு

ஹபரணை - பொலன்னறுவை பிரதான வீதியில்  38 ஆவது கிலோமீற்றர் தூணுக்கு அருகில் நேற்று புதன்கிழமை 25ம் திகதி  இரவு கெப் ரக வாகனமொன்றில் எரிந்த நிலையில் சடலம் ஒன்று கண் டெடுக்கப்பட்டுள்ளதாக பொலிஸார் தெரிவிக்கின்றனர்.

ஹபரணை மின்னேரிய வீதியில் பயணித்த நபர் ஒருவர் கெப் வாகனமொன்று தீப்பிடித்து எரிவதாக மின்னேரிய பொலிஸாருக்கு அறிவித்ததையடுத்து மின்னேரிய பொலிஸார் எரிந்துகொண்டிருந்த கெப்ரக வாகனத்தை கண்டுபிடித்ததாக  தெரிவித்தனர்.

கெப் வாகனம் ஹபரணை நோக்கி நிறுத்தப்பட்டிருந்ததோடு இரவு 10 மணியளவில் தீ பரவியதுடன் வாகனத்தில் சடலம் மட்டும் இருந்ததாகவும்  மின்னேரிய பொலிஸார் தெரிவித்தனர்.

ஒருவர் கொலை  செய்யப்பட்டு  அவரது சடலத்தை வண்டியில் ஏற்றி, கெப் வாகனத்தை இந்த பகுதிக்கு கொண்டு வந்து தீ வைக்கப்பட்டிருக்கலாம் என பொலிஸார் சந்தேகிக்கின்றனர்.

மின்னேரியா பொலிஸாரும் பொலன்னறுவை மாநகரசபையின் தீயணைப்புத் திணைக்கள அதிகாரிகளும் வந்து பெரும் முயற்சியில் தீயை முழுமையாக அணைத்துள்ளனர்.

மேலும், தீப்பிடித்த கெப் வாகனம் கொழும்பு பகுதியை சேர்ந்த ஒருவருக்கு சொந்தமானது என பொலிஸார் கண்டுபிடித்துள்ளதுடன் சம்பவம் தொடர்பில்  மேலதிக விசாரணைகள் இடம் பெற்று வருகின்றன.