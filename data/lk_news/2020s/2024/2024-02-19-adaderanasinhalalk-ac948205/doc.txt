ශ්‍රී ලංකාවෙන් ප්‍රබල ප්‍රහාරයක්

ඇෆ්ගනිස්තානයට එරෙහිව පැවැත්වෙන දෙවන විස්සයි විස්ස තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම කඩුලු 6ක් දැවී ලකුණු 187ක් රැස්කරගත්තේය.

එහිදී අගනා පිතිහරඹයක නිරතවූ සදීර සමරවික්‍රම පන්දු 42කදී හතරේ පහර 5ක් සමග ලකුණු 51ක් රැස්කරගත්තේය.

එහිදී ශ්‍රී ලංකා ලකුණු පුවරුව නොසිතූ තැනකට එසවූ ඇන්ජලෝ මැතිව්ස් වේගවත් ලකුණු 42ක් රැස්කරගත්තේය.

නායක වනිඳු හසරංග හයේ පහර 2ක් සහ හතරේ පහරක් සමග ලකුණු 22ක් රැස්කළ අතර කුසල් මෙන්ඩිස් ලකුණු 23ක් රැස්කරගත්තේ හතරේ පහර 4ක් සමගිනි.

ආරම්භයේදී වේගවත් ඉනිමක් ඇරඹූ පැතුම් නිස්සංක පන්දු 11කදී හතරේ පහර 5ක් සමග ලකුණු 25ක් රැස්කරගත්තේය.

ඇෆ්ගනිස්තානය වෙනුවෙන් අස්මතුල්ලා ඔමර්සායි සහ මොහොමඩ් නබී කඩුලු 2 බැගින් දවාගත් අතර ෆසල්හක් ෆරූකි සහ නවීන් උල් හක් එක් කඩුල්ල බැගින් දවාගත්තේය.