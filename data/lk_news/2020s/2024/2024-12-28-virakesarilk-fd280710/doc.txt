இலங்கை - இந்திய கூட்டு கடற்படை பயிற்சி

இலங்கை கடற்படைக்கும் இந்திய கடற்படைக்கும் இடையிலான வருடாந்த ஸ்லினெக்ஸ்-24 இருதரப்பு கடற்படை பயிற்சியானது கடந்த 16 முதல் 20 வரை விசாகப்பட்டினம் கடற்படை தளத்தில் வெற்றிகரமாக நடத்தப்பட்டது . இக்கூட்டு பயிற்சியில் பங்குபற்றிய இலங்கை கடற்படை கப்பல் கடந்த 24 ஆம் திகதி நாட்டை வந்தடைந்தது.

இருநாட்டு கடற்படைகளுக்கும் இடையிலான ஒத்துழைப்பை மேம்படுத்தும் நோக்கில் ஆண்டுதோறும் நடைபெறும் இலங்கை-இந்திய கடற்படை பயிற்சிக்காக, இலங்கையின் கடற்படைக் கப்பலான சௌரா மற்றும் இந்திய கடற்படையின் ஐ.என்.எஸ்.சுமித்ரா ஆகியவை இப்பயிற்சியில் பங்கேற்றன.

கடற்படை தொழில்நுட்ப அறிவு மற்றும் உத்திகளை பரிமாறிக்கொள்வதற்கான பயிற்சிகள் , கடற்படை கப்பல் கட்டும் தளம் இரு நாட்டு கடற்படைகளுக்கு இடையே நட்புறவை வளர்க்க ஏற்பாடு செய்யப்பட்ட நிகழ்ச்சிகள் இதன் போது இடம்பெற்றன. மேலும் துப்பாக்கிச் சூடு பயிற்சிகள், கப்பலுக்கு கப்பல் பரிமாற்றத்திற்கான தயாரிப்புகள்,  தேடுதல் மற்றும் மீட்பு பயிற்சிகளும் இடம்பெற்றன.

இதன் மூலம் இந்திய-இலங்கை இருதரப்பு பயிற்சி  இரு தரப்புக்கும் இடையே பரஸ்பர புரிந்துணர்வை மேம்படுத்துவதற்கும், அறிவையும் அனுபவத்தையும் பகிர்ந்து கொள்வதற்கும் ஒரு சிறந்த வாய்ப்பாக அமைந்துள்ளதாக இலங்கை கடற்படை தெரிவித்துள்ளது.