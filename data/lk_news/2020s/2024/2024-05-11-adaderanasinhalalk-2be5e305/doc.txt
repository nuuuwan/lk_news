දියණිය වෙනුවෙන් සුසිත්ගේ ජීවිතය උදුරාගත් හේතුව මේකද ?...

කුලියාපිටියේ සුසිත් ජයවංශ නමැති තිස් හැවිරිදි තරුණයාව ඝාතනය කර ඇත්තේ, ඔහුගේ පෙම්වතිය බව කියන 17 හැවිරිදි තරුණිය ගැබ් ගැනීමෙන් අනතුරුව ඔහු එය ප්‍රතික්ෂේප කිරීම නිසා බව මේ වනවිට අත්අඩංගුවේ පසුවන සැකකරුවන් පොලීසියට පවසා තිබේ.

එමෙන්ම ඝාතනය කිරීමට පෙර දින රාත්‍රියේදී ද අදාළ තරුණියගේ පියා විසින් ඔහුව නිවසට කැඳවා ඇති බවත් එහිදී ඝාතනය කිරීමට නොහැකි වී ඇත්තේ, ඔහු තවත් තරුණයන් දෙදෙනෙකු සමග පැමිණීම හේතුවෙන් බව පොලිස් විමර්ශනවලදී අනාවරණය වී ඇත.

මේ වනවිට අත්අඩංගුවේ පසුව සැකකරුවන්ගෙන් සිදුකළ ප්‍රශ්න කිරීම්වලදී ඔවුන් පවසා ඇත්තේ, අදාළ තරුණාව, පෙම්වතියගේ නිවසේදී ඝාතනය කිරීමෙන් පසුව මළසිරුර හලාවත, මාදම්පේ පනිරෙන්ඩාව රක්ෂිත වනාන්තරය අසලට ගෙනවිත් ලීයක ආධාරයෙන් කර තබාගෙන කැලය ඇතුළට රැගෙන ගොස් ඇති බවය.

කොහු ලණු සිරුරට බැඳ ලීයක් වැනි යමක් දැමීමෙන් පසු එම පුද්ගලයාගේ සිරුර ඔසවාගෙන පැමිණ ඇති බව පශ්චාත් මරණ පරීක්ෂණයේදී අනාවරණ වී තිබේ.

තරුණයා ඝාතනය කිරීමෙන් පසුව සිරුර ඔසවා වාහනයේ පිටුපස අසුනේ ඔහු පණපිටින් සිටින ආකාරයට වාඩි කරවාගෙන කුලියාපිටියේ සිට මාදම්පේ රක්ෂිත වනාන්තරය ආසන්නයට රැගෙනවිත් අති බවටද පොලිස් විමර්ශනවලදී අනාවරණ වී තිබේ.

මෙම සිද්ධියේ ප්‍රධාන සැකකරු වන "සිඟිති" නමැත්තාගේ මස්සිනා සැකපිට අත්අඩංගුවට ගැනීමෙන් අනතුරුව කරන ලද ප්‍රශ්න කිරීම්වලදී ඔහු පවසා ඇත්තේ, රක්ෂිත වනාන්තරයට රැගෙන ඒමෙන් අනතුරුව දස වධ දී ඝාතනය සිදුකර ඇති බවය.

ඒ හේතුවෙන් එම ඝාතනය සිදුකළේ කුමන ස්ථානායකද යන්න පිළිබඳව මෙතෙක් තහවුරු වී නොමැත.

ඝාතනය වූ තරුණයා සිඟිති නමැත්තාගේ දියණිය සමග ප්‍රේම සබඳතාවක් පවත්වාගෙන යන අතරතුර තවත් තරුණියක් සමග ද ප්‍රේම සබඳතාවක් පවත්වාගෙන ගොස් ඇති අතර පොලීසිය සැක කරන්නේ එම තරුණියද මේ වනවිට ගැබ්ගෙන ඇති බවය.

ජයවංශ නමැත්තා මීට පෙර විවාහයක් සිදුකරගෙන සිටි අයෙකු වන අතර පසුව ඔහු නීත්‍යානුකූලව බිරිඳගෙන් වෙන් වී තිබේ.