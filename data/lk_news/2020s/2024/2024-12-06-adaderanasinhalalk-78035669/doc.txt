ද අප්‍රිකානු පළමු ඉනිම ලකුණු 358යි

සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ පළමු ඉනිම ක්‍රීඩා කළ දකුණු අප්‍රිකාව සියලුදෙනා දැවී ලකුණු 358ක් රැස්කර ගත්තේය.

දකුණු අප්‍රිකානු ඉනිම ඔසවා තැබූ රයන් රිකල්ටන් සිය ටෙස්ට් ක්‍රිකට් දිවියේ පළමු ශතකය රැස්කරමින් ලකුණු 101ක් ඉනිමට එක් කළේය.

පන්දු 250කට මුහුණදුන් රිකල්ටන්ගේ ඉනිම තුළ හතරේ පහර 11ක් ඇතුළත් විය.

ඔහුට අමතරව මෙම තරගයේදී ද සාර්ථක වූ නායක ටෙම්බා බවුමා ලකුණු 78ක් රැස්කිරීමට සමත් විය.

පන්දු යැවීමේ දී ළහිරු කුමාර ලකුණු 79කට කඩුලු 4ක් දවාගත් අතර, අසිත ප්‍රනාන්දු ලකුණු 102කට කඩුලු 3ක්ද, විශ්ව ප්‍රනාන්දු ලකුණු 65කට කඩුලු 2ක් දවාගත්හ.