கிளிநொச்சி பதில் அரச அதிபருடன் சுவிஸ் தூதரக அதிகாரிகள் கலந்துரையாடல்!

இலங்கைக்கான சுவிஸ் தூதரக மற்றும் குடிவரவு - குடியகழ்வுத் திணைக்கள அதிகாரிகள் கிளிநொச்சி மாவட்ட பதில் அரசாங்க அதிபர் எஸ்.முரளிதரன் அவர்களைத் திங்கட்கிழமை (02) நேரில் சந்தித்துக் கலந்துரையாடியுள்ளனர்.

குறித்த சந்திப்பு கிளிநொச்சி மாவட்ட செயலகத்தில் மாவட்ட அரசாங்க அதிபர் காரியாலயத்தில் நடைபெற்றது.

இதன்போது கிளிநொச்சி மாவட்டத்தின் தற்போதைய  நிலைமைகள், பொருளாதார நிலவரங்கள், மீள்குடியேற்றம், கண்ணிவெடி அகற்றல் மற்றும் புகலிடக் கோரிகைகள் உள்ளிட்ட பல விடயங்கள் தொடர்பில் கலந்துரையாடியுள்ளமை குறிப்பிடத்தக்கது.

இச் சந்திப்பில் இடம்பெயர்வுக்கான மாநில செயலகத்தின் Consultant Meinrad Lindt மற்றும் Country Analyst Andreas Schmid உள்ளிட்ட சுவிஸ் தூதரக அதிகாரிகள் கலந்து கொண்டிருந்தனர்.