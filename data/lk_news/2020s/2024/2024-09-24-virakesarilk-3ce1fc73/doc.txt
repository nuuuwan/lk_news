ஜப்பானில் பூகம்பத்தை தொடர்ந்து சிறியளவில் தாக்கிய சுனாமி

ஜப்பானின் தொலைதூர தீவான இசு தீவுகளுக்கு அருகே  5.6 ரிச்டர்  அளவில் பூகம்பம் ஏற்பட்டதை அடுத்து செவ்வாய்க்கிழமை சிறியளவில் சுனாமி தாக்கியுள்ளது.

பூகம்பம் ஏற்பட்டு 40 நிமிடங்களுக்கு பின்பு 50 செமீ (1.6 அடி) உயரம் கொண்ட சுனாமி அலை இசு தீவுகளை அடைந்ததாக ஜப்பான் வானிலை ஆய்வு மையம் தெரிவித்துள்ளது.

கடல்  மட்டத்திலிருந்து  1 மீட்டர் வரை அலைகள் உயரும் என அமெரிக்க புவியியல் ஆய்வு மையம் மற்றும் உள்ளூர் வானிலை அதிகாரிகள் சுனாமி எச்சரிக்கையை விடுத்திருந்தமை குறிப்பிடத்தக்கது.