පළමු දිනයේ වාසිය ශ්‍රී ලංකාවට

ශ්‍රී ලංකාව සහ බංග්ලාදේශය අතර පැවැත්වෙන පළමු ටෙස්ට් තරගයේ පළමු දිනයේ වැඩි වාසි හිමිකර ගැනීමට ශ්‍රී ලංකා කණ්ඩායම සමත්විය.

සිලේට් හි පැවැත්වෙන මෙම තරගයේ කාසියේ වාසිය දිනාගැනීමට සත්කාරක බංග්ලාදේශ කණ්ඩායම සමත් වුණි.

ඒ අනුව ඔවුන් පළමුව පන්දුවට පහරදීම සඳහා ශ්‍රී ලංකා කණ්ඩායමට ආරාධනා කළේය.

ශ්‍රී ලංකා කණ්ඩායම සිය පළමු ඉනිම සඳහා ලකුණු 280ක් රැස් කළේය.

එහිදී නායක ධනංජය ද සිල්වා සහ කමිඳු මෙන්ඩිස් ශ්‍රී ලංකාව වෙනුවෙන් ලකුණු 102 බැගින් රැස් කළහ.

තරගය පළමු දිනය සඳහා නිමා කරන විට බංග්ලාදේශ කණ්ඩායම සිය පළමු ඉනිම සඳහා කඩුලු 3ක් දැවී ලකුණු 32යි.