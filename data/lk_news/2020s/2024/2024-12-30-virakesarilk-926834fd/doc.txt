நாட்டின் இரு வெவ்வேறு பகுதிகளில் போதைப்பொருட்களுடன் இருவர் கைது!

நாட்டின் இரு வெவ்வேறு பகுதிகளில் நேற்று ஞாயிற்றுக்கிழமை (29) பொலிஸாரினால் மேற்கொள்ளப்பட்ட சுற்றிவளைப்பின் போது  ஐஸ் போதைப்பொருள் மற்றும் ஹெரோயின் போதைப்பொருளுடன் இரண்டு சந்தேக நபர்கள் கைது செய்யப்பட்டுள்ளனர்.

கல்கிசை பொலிஸ் பிரிவிற்கு உட்பட்ட  கல்கிசை ரயில் நிலையத்திற்கு அருகில் 10 கிராம் 200 ஐஸ் போதைப்பொருளை வைத்திருந்த சந்தேக நபர் ஒருவர் கைது செய்யப்பட்டுள்ளார்.

கைது செய்யப்பட்ட சந்தேக நபர் களுத்துறை மில்லனிய பகுதியைச் சேர்ந்த 40 வயதுடையவராவார்.

இதேவேளை,கொழும்பு, கிராண்ட்பாஸ் பொலிஸ் பிரிவுக்கு உட்பட்ட பகுதியில் 04 கிராம் 470 மில்லிகிராம் ஹெரோயின் போதைப்பொருளுடன் சந்தேக நபர் ஒருவர் கைது செய்யப்பட்டுள்ளார்.

கைது செய்யப்பட்ட சந்தேக நபர் கொழும்பு 14 பகுதியைச் சேர்ந்த 31 வயதுடையவராவார்.