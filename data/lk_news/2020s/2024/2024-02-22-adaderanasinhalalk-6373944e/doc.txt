ලංවිම යෝජනාව මහජන උපයෝගිතා කොමිසමට

විදුලි ගාස්තු සංශෝධනය කිරීමට අදාළ යෝජනාව අද (22) දින මහජන උපයෝගිතා කොමිසම වෙත භාරදීමට කටයුතු කරන බව ලංකා විදුලිබල මණ්ඩලය පවසයි.

විදුලිබල මණ්ඩලය උපයා ඇති ලාභය පාරිභෝගික ජනතාවට ලබාදීමේ අරමුණින් අදාළ යෝජනා ඉදිරිපත් කරන බව එහි මාධ්‍ය ප්‍රකාශක ඉංජිනේරු නොයෙල් ප්‍රියන්ත මහතා පැවසීය.

පසුගිය වසරේ ඔක්තෝම්බර් මාසයේ දී සිදු කෙරුණු විදුලි ගාස්තු සංශෝධනයෙන් වැඩි කරන ලද මුදල මෙම නව ගාස්තු සංශෝධනයේ දී සම්පුර්ණයෙන්ම ඉවත් කිරිමට කටයුතු කරන බවට විදුලිබල මණ්ඩලය දැනුම් දී ඇති බව විදුලිබල හා බලශක්ති අමාත්‍ය කංචන විජේසේකර මහතා ඊයේ (21) පාර්ලිමේන්තුවේ දී ප්‍රකාශ ක‍ළේ ය.