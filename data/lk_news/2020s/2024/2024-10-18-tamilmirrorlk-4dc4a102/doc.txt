எல்பிட்டிய அரச ஊழியர்களுக்கு வாக்களிக்க மறுவாய்ப்பு

எல்பிட்டிய உள்ளூராட்சி மன்றத் தேர்தலுக்கு, தபால்மூல வாக்களிப்பில் குறியிட முடியாத அரச ஊழியர்கள் இன்று (18), தபால் மூல வாக்களிக்க முடியும் என, காலி மாவட்ட தேர்தல் உதவி ஆணையாளர் டபிள்யூ.எச்.ஆர். விஜயகுமார தெரிவித்துள்ளார்.

கடந்த 14ஆம் திகதி தபால்மூல வாக்களிக்க முடியாமல் போன அரச ஊழியர்கள் இன்று தபால் மூல வாக்களிப்பில் ஈடுபட முடியும் என விஜயகுமார குறிப்பிட்டுள்ளார்.

அதன்படி, பொதுப்பணித்துறையினர் மாவட்ட அலுவலகத்தில் தபால் வாக்களிப்பை பதிவு செய்யலாம் எனவும் கூறியுள்ளார்.

இதேவேளை, எல்பிட்டிய உள்ளூராட்சி மன்றத் தேர்தலில் 90%க்கும் அதிகமான தபால் மூல வாக்குகள் பதிவாகியுள்ளதாக, தேர்தல் அவதானிகள் தெரிவிக்கின்றனர்.