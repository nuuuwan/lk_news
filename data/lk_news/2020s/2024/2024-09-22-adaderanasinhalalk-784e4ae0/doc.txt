දෙවැනි මනාප ප්‍රතිඵල මෙන්න

2024 ජනාධිපතිවරණයේ දෙවැනි මනාපය ගණන් කිරීමේ කටයුතු අද (22) සවස ආරම්භ කළ අතර දිස්ත්‍රික්ක කිහිපයක ප්‍රතිඵල මේ වනවිට නිකුත් කර තිබේ.

දෙවැනි මනාප ගණන්කිරීමට පෙර අනුර කුමාර දිසානායක මහතාට ඡන්ද 5,634,915 හිමිව තිබූ අතර, ඊට දෙවැනි මනාප එක්කිරීමෙන් පසු ඔහු ලබාගත් ඡන්ද සංඛ්‍යාව සඳහන් වූයේ 5,740,179 ලෙසටය.

එමෙන්ම දෙවැනි මනාප ගණන්කිරීමට පෙර සජිත් ප්‍රේමදාස මහතා ඡන්ද 4,363,035 හිමිකරගෙන සිටි අතර, ඊට දෙවැනි මනාප එක් කිරීමෙන් පසු ඔහුගේ ඡන්ද සංඛ්‍යාව 4,530,902 ලෙස දැක්විණි.