பொலிஸ் ஊடகப் பணிப்பாளர் நியமனம்

பொலிஸ் ஊடகப் பிரிவின் புதிய பணிப்பாளராகவும், பொலிஸ் ஊடகப் பேச்சாளராகவும், பிரதிப் பொலிஸ் மா அதிபர் நிஹால் தல்துவாவுக்குப் பதிலாக சிரேஷ்ட பொலிஸ் அத்தியட்சகர் (எஸ்எஸ்பி) கே.பி.மனதுங்க நியமிக்கப்பட்டுள்ளார்.

SSP மானதுங்க கந்தளே பிரிவில் இருந்து இடமாற்றம் செய்யப்பட்டுள்ளார், அதே நேரத்தில்  தல்துவ குற்றப் பிரிவு டிஐஜியாக பதவியில் நீடிப்பார்.

இதேவேளை, பரீட்சை பிரிவின் பணிப்பாளராக இருந்து விலகி கொழும்பு குற்றத்தடுப்பு பிரிவின் பணிப்பாளராக சிரேஷ்ட பொலிஸ் அத்தியட்சகர் ஐ.யு.கே லொக்குஹெட்டி இடமாற்றம் செய்யப்பட்டுள்ளார்.

பயங்கரவாத தடுப்பு மற்றும் புலனாய்வு பிரிவின் புதிய பணிப்பாளராக சிரேஷ்ட பொலிஸ் அத்தியட்சகர் எச்.டி.கே.எஸ் பெரேரா நியமிக்கப்பட்டு, கொழும்பு மோசடி விசாரணை பிரிவில் இருந்து இடமாற்றம் செய்யப்பட்டுள்ளார்.

மேலும், பொலிஸ் அத்தியட்சகர் கே.ஏ.உதய குமார, புத்தளம் பிரிவில் இருந்து வலான ஊழல் தடுப்புப் பிரிவின் பணிப்பாளராக இடமாற்றம் செய்யப்பட்டுள்ளார்.