பல்பொருள் அங்காடிகளில் கைவரிசை காட்டிய சந்தேக நபர் கைது !

பல்பொருள் அங்காடிகளை உடைத்து சொத்துக்களை திருடிய சந்தேக நபர் ஒருவர் மஹரகம பொலிஸாரினால் நேற்று செவ்வாய்க்கிழமை (17) கைது செய்யப்பட்டுள்ளார்.

மஹரகம பொலிஸ் நிலையத்தின் அதிகாரிகள் குழுவொன்று மஹரகம பொலிஸ் பிரிவுக்குட்பட்ட போதிவத்த பகுதியில் குற்றத்தடுப்பு நடவடிக்கையில் ஈடுபட்டிருந்த போது  கிடைத்த தகவலின் அடிப்படையில் சந்தேக நபர் கைது செய்யப்பட்டுள்ளார்.

சந்தேக நபரிடம் மேற்கொள்ளப்பட்ட விசாரணைகளின் போது, மஹரகம மற்றும் மிரிஹான பொலிஸ் பிரிவுக்குட்பட்ட பல்பொருள் அங்காடிகளுக்குள் நுழைந்து சொத்துக்களை திருடிய சம்பவங்களுடன் தொடர்புடைய சந்தேக நபர் என தெரியவந்துள்ளது.

மேலதிக விசாரணைகளின் போது சந்தேக நபரால் திருடப்பட்ட சொத்துக்களில்  சிலவற்றை பொலிஸார் கைப்பற்றியுள்ளனர்.

மேலும், குறித்த சம்பவம் தொடர்பில் மஹரகம பொலிஸார் மேலதிக விசாரணைகளை மேற்கொண்டு வருகின்றனர்.