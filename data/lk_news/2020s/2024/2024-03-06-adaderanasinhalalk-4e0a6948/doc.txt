තුන්වන විනිසුරුගෙන් ශ්‍රී ලංකාවට එරෙහිව ආන්දෝලනාත්මක තීරණයක්

ශ්‍රී ලංකාව සහ බංග්ලාදේශය අතර දැන් පැවැත්වෙන දෙවන විස්සයි විස්ස තරගය අතරතුරදී සිදුවූ සුවිශේෂී සිදුවීමක් වෙත මේ වනවිට ලෝකයේම අවධානය යොමුව තිබේ.

එහිදී තරගයේ සිව්වන පන්දුවාරයේ බිනුර යොමුකළ පළමු පන්දුව සෞම්‍ය සර්කාර්ගේ පිත්තේ ගෑවී කඩුලු රකින කුසල් මෙන්ඩිස් රැකගනු ලැබීය.

පිටියේ විනිසුරුවරයා එහිදී සෞම්‍ය සර්කාර් දැවී ගිය පිතිකරුවෙකු ලෙස නම්කළ අතර සෞම්‍ය සර්කාර් එය තුන්වන විනිසුරු වෙත යොමුකරන ලෙසට ඉල්ලා සිටියේය.

එහිදී Ultra edge තාක්ෂණය පරීක්ෂා කිරීමේදී එය පිත්තේ ගෑවී යන බවට පෙණුම් කළද තෙවැනි විනිසුරු විසින් තීරණය කළේ එය පෙන්නුම් කරන අවස්ථාවේ පන්දුව සහ පිත්ත අතර පරතරයක් පවතින බැවින් ඔහු නොදැවුණු ක්‍රීඩකයෙක් ලෙස නම් කිරීමටය.

එහිදී පිටියේ යම් නොසන්සුන්කාරී තත්ත්වයක් ඇතිවූ අතර එම තීරණයට එරෙහිව ශ්‍රී ලංකා ක්‍රීඩකයින් පිටියේ විනිසුරු වෙත කරුණු දක්වන අයුරු දැකගත හැකිවිය.

තුන්වන විනිසුරුවරයාට පිටියේ විනිසුරු ලබාදුන් තීරණය වෙනස් කිරීමට තරම් වූ සාධකයක් අවශ්‍ය වන බැවින් Ultra edge තාක්ෂණය හරහා එය දැවී යාමක් බවට තහවුරු වන අවස්ථාවකදී තුන්වන විනිසුරුවරයා ලබාදුන් මෙම තීරණය ගැන මේ වනවිට ක්‍රිකට් ලෝකයේ විශාල කතාබහක් ඇතිවී තිබේ.