පොහොට්ටුව, සජබය අල්ලන් -ජනපති

පාර්ලිමේන්තු මන්ත්‍රී මහාචාර්ය ජී.එල්.පීරිස් මහතා ඇතුළු ශ්‍රී ලංකා පොදුජන පෙරමුණේ පිරිසක් මේ වනවිට සමඟි ජන බලවේගය අත්පත් කරගෙන ඇතැයි ජනාධිපති රනිල් වික්‍රමසිංහ මහතා පවසයි.

ජනාධිපති රනිල් වික්‍රමසිංහ මහතා සහ එක්සත් ජාතික පක්ෂ ක්‍රියාකාරීන් අතර හමුවක් මහනුවර ජනාධිපති මන්දිරයේදී ඊයේ (07)පැවැත්වුණා.

"2020 දී අපි කිව්වා අද ආර්ථික අර්බුදයක් තියෙනවා ඩොලර් බිලියන 3ක් ඕනේ කියලා. එක්සත් ජාතික පක්ෂය විතරයි කිව්වේ. අපි මෙතනදි එකට ගියේ නෑ එක්සත් ජාතික පක්ෂය. ඒ පක්ෂය කැඩුවා. පිරිසක් සමගි ජනබලවේගයට ගියා සජිත් ප්‍රේමදාස මහත්තයා එක්ක. මගේ කනගාටුව එතුමාගේ පියා පක්ෂය කඩන්න යද්දි මම ආරක්ෂා කළා. කෙසේ හෝ පක්ෂය එසේ කැඩුවේ නැත්නම් අපි ආසන 90ක් ගන්න තිබුණා. අපිට ආණ්ඩුවක් හදන්න තිබුණා. මහින්ද රාජපක්ෂ ඉවත්වෙද්දි කිව්වා අපිට මේක කරන්න බෑ කරන්න පුළුවන් ඕන කෙනෙක්ට සහයෝගය දෙනවා කියලා. අපිට ඇයි ආණ්ඩු බලය ගන්න බැරිවුණේ. ඇයි අපේ කොටසක් විපක්ෂයේ ඉන්නේ. මම අගමැති වුණාම කිව්වා එන්න මට සහයෝගය දෙන්න කියලා. මට සහයෝගය දුන්නේ නෑ. එක්සත් ජාතික පක්ෂයේ නායකයාට රටේ ජනාධිපතිකම දෙනවා කියලා පොහොට්ටුවේ පිටවුණ අය එක්ක එකතු වෙලා අගමැති වෙන්න කැමතියි කිව්වා. පොහොට්ටුවයි අපියි ඒ කාලේ ගමේ ගහගත්ත මිනිස්සු. රට වෙනුවෙන් කොහොම හරි එකතු වුණා. එදා කිව්වා බලය දෙන්න අපි සිරිකොත අල්ල ගන්නවා කියලා. දැන් මොකද්ද වුණේ. සන්ධානයක් හදලා ජීඑල් එක්ක පොහොට්ටුව එයාලව අල්ලගෙන තියෙන්නේ..."