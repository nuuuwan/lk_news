90 சதவீத மருந்தை உள்நாட்டில் உற்பத்தி செய்ய நடவடிக்கை - சுகாதார அமைச்சர்

அடுத்த ஆண்டிலிருந்து 90 சதவீதமான மருந்தை உள்நாட்டிலேயே உற்பத்தி செய்ய நடவடிக்கை எடுக்கப்பட்டுள்ளதாக சுகாதார அமைச்சு தெரிவித்துள்ளது.

நாட்டின் கைத்தொழில் துறையை மேம்படுத்தும் நோக்கில் பேராசிரியர் சேனக பிபிலேவினால் ஆரம்பிக்கப்பட்ட முயற்சிகளின் அடிப்படையில் உள்நாட்டில் மருந்து உற்பத்தியில் எதிர்பார்க்கப்படும் எழுச்சி கட்டியெழுப்பப்படுவதாக அமைச்சர் ரமேஷ் பத்திரன தெரிவித்தார்.

அரசாங்க வைத்தியசாலைகள் மற்றும் கிளினிக்குகளில் பயன்படுத்தப்படும் அத்தியாவசிய மருந்துகளில் சுமார் 25சதவீதமான உள்நாட்டு உற்பத்தியாளர்களால் விநியோகிக்கப்படுவதாக அமைச்சர் பத்திரன சுட்டிக்காட்டினார்.