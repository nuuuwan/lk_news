பாடசாலை கல்வி நடவடிக்கைகள் இன்று வழமைபோல் இடம்பெறும் ; கல்வி அமைச்சு

நாடளாவிய ரீதியில் அதிபர்கள், ஆசிரியர்கள் மற்றும் ஆசிரிய ஆலோசகர்களின் போராட்டங்களுக்கு மத்தியிலும் அனைத்து பாடசாலைகளின் கல்வி நடவடிக்கைகளும் இன்று வியாழக்கிழமை (27) வழமை போன்று நடைபெறும் என கல்வி அமைச்சு அறிவித்துள்ளது.

ஆசிரியர்கள் மற்றும் அதிபர்களின் சம்பள பிரச்சினைகளை தீர்த்து வைக்குமாறு கோரி நேற்றைய தினம் கோட்டை ரயில் நிலையத்திற்கு முன்பாக கவனயீர்ப்பு போராட்டமொன்று முன்னெடுக்கடுக்கப்பட்டது.

இதன்போது, போராட்டத்தில் ஈடுபட்ட  அதிபர்கள் மற்றும் ஆசிரியர்களை கலைக்க கண்ணீர் புகை மற்றும் நீர்த்தாரை பிரயோகிக்கப்பட்டது.

இதற்கு எதிர்ப்பு தெரிவித்து இன்று இரண்டாவது நாளாகவும் சுகயீன விடுமுறை போராட்டம் தொடரும் என இலங்கை ஆசிரியர் சங்கத்தின் பொதுச் செயலாளர் ஜோசப் ஸ்டாலின் தெரிவித்துள்ளமை குறிப்பிடத்தக்கது.