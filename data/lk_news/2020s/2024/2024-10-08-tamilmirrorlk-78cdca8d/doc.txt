சட்டத்தரணிக்கு எட்டு வருட கடூழிய சிறை

காணி உறுதிகளை தயாரித்து மோசடி செய்த குற்றச்சாட்டில் குற்றம் சுமத்தப்பட்ட சட்டத்தரணி ஒருவரை குற்றவாளியாக இனங்கண்ட கொழும்பு மேல் நீதிமன்ற நீதிபதி  ஆதித்ய படபாண்டிகே, அவருக்கு செவ்வாய்க்கிழமை(08) அன்று 08 வருட கடூழியச் சிறைத்தண்டனை விதித்து தீர்ப்பளித்தார்.

குற்றம் சாட்டப்பட்டவருக்கு ஒரு குற்றச்சாட்டிற்காக 04 வருடங்கள் தண்டனை விதிக்கப்பட்டதுடன் இரண்டு குற்றச்சாட்டுகளுக்காக 08 வருட கடூழிய சிறைத்தண்டனையும் 20,000/- ரூபாய் தண்டப்பணமும் விதிக்கப்பட்டது.

குற்றம் சாட்டப்பட்ட வழக்கறிஞர், இறந்த வழக்கறிஞரின் நொந்தாரிசு உரிமத்தைப் பயன்படுத்தி நிலத்திற்கான பத்திரங்களை மோசடி செய்துள்ளார் என்பதை சந்தேகத்திற்கு இடமின்றி நிரூபிக்கப்பட்டுள்ளதாக நீதிபதி தீர்ப்பளித்தார்,

சட்டம் அறிந்தவர்கள் செய்யும் குற்றங்களால் சமூகம் பெரும் வீழ்ச்சியடைந்து வரும் நிலையில், இவ்வாறான குற்றங்களை செய்யும் ஏனையோருக்கு பாடமாக, இந்த பிரதிவாதிக்கு அதிகபட்ச தண்டனை வழங்கப்பட வேண்டும் என அரசு தரப்பில் ஆஜரான மூத்த வழக்கறிஞர் லிஷான் ரத்னாயன வேண்டுகோள் விடுத்துள்ளார்.

2013ஆம் ஆண்டு ஒக்டோபர் 11ஆம் திகதி அல்லது அதற்கு அடுத்தபடியாக இராஜகிரிய கொஸ்வத்த பிரதேசத்தில், உயிரிழந்த சட்டத்தரணி ஒருவரின் பெயரிலான போலி நொந்தாரிசு அனுமதிப்பத்திரத்தைப் பயன்படுத்தி காணிக்கு பத்திரங்கள் மற்றும் பொய்யான ஆவணங்களை மோசடியாக தயாரித்த குற்றச்சாட்டின் கீழ் பிரதிவாதிக்கு எதிராக சட்டமா அதிபர் வழக்குத் தாக்கல் செய்துள்ளார்.

கொழும்பு மேல் நீதிமன்றத்தில் 2015 ஆம் ஆண்டு தாக்கல் செய்யப்பட்ட குற்றப்பத்திரிகையின் அடிப்படையில் பிரதிவாதி சட்டத்தரணிக்கு எதிராக சட்டமா அதிபர் வழக்குத் தாக்கல் செய்தார், நீண்ட காலமாக வழக்கை விசாரித்த நீதிபதி, பிரதிவாதி மீதான குற்றச்சாட்டுகளை அரசுத் தரப்பு சந்தேகத்திற்கு இடமின்றி நிரூபித்துள்ளதாகத் தீர்மானித்து மேற்படி தீர்ப்பை அளித்தார்.

பிரதிவாதியின் சட்டப்பூர்வ நடைமுறையை உச்ச நீதிமன்றம் 10 வருடங்களுக்கு 2011ஆம் ஆண்டு தற்காலிகமாக இடைநிறுத்தியிருந்த வேளையில், அவர் இந்த வழக்கை அடிப்படையாகக் கொண்ட காணிக்கான பத்திரங்களை மோசடியான முறையில் தயார் செய்துள்ளார் என அரசுத் தரப்பில் ஆஜரான சிரேஷ்ட அரசாங்க சட்டத்தரணி  லிஷான் ரத்னயன தெரிவித்தார்.

சட்டம் தெரிந்தவர்கள் செய்யும் குற்றங்களினால் சமூகம் சீரழிந்து வருவதாக சுட்டிக்காட்டிய சிரேஷ்ட அரசாங்க சட்டத்தரணி  லிஷான் ரத்னாயன, இவ்வாறான குற்றங்களை செய்யும் ஏனைய நபர்களுக்கு பாடமாக இந்த குற்றவாளிக்கு ஆயுள் தண்டனை வழங்கப்பட வேண்டும் எனவும் கேட்டுக்கொண்டார்.

முன்வைக்கப்பட்ட வாதங்களை கருத்திற்கொண்ட நீதிபதி குற்றவாளிக்கு தண்டனை விதித்தார். அரசாங்கத்தின் சிரேஷ்ட சட்டத்தரணி திரு. லிஷான் ரத்னாயன அரசாங்கத் தரப்பில் ஆஜரானார்.