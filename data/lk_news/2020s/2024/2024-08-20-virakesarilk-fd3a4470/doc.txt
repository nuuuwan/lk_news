நிறைவேற்றதிகார ஜனாதிபதி முறை நீக்கம் குறித்த தெளிவற்ற திட்டம் இல்லாத வாக்குறுதிகளால் மக்களை குழப்பவேண்டாம் -அலி சப்ரி வேண்டுகோள்

நிறைவேற்றதிகார ஜனாதிபதி முறையை நீக்கவிரும்பும் ஜனாதிபதி வேட்பாளர்கள் அதனை எவ்வாறு முன்னெடுக்கப்போகின்றனர் என்ற திட்டத்தை முன்வைக்கவேண்டும் என வேண்டுகோள் விடுத்துள்ள வெளிவிவகார அமைச்சர் அலிசப்ரி இல்லையென்றால் தெளிவான திட்டம் இல்லாத தெளிவற்ற வாக்குறுதிகளால் வாக்காளர்களை குழப்பவேண்டாம் என கேட்டுக்கொண்டுள்ளார்.

ஜனாதிபதி தேர்தல் நெருங்கிவரும் நிலையில் நிறைவேற்று அதிகார ஜனாதிபதிமுறையை நீக்குவது தொடர்பில் புதிய வேண்டுகோள்களும் வாக்குறுதிகளும் வெளியாகியுள்ளன.

சந்திரிகா குமாரதுங்க போன்ற தலைவர்கள் தங்களி;ன் பதவிக்காலம் முடிவடையும் வரை இதனை பிற்போட்டனர்.

அதேவேளை மைத்திரிபாலசிறிசேன நீதிமன்றத்தின் உத்தரவு காரணமாகவே தான் நிறைவேற்றதிகாரம் குறித்து நடவடிக்கை எடுக்கவில்லை என தெரிவித்திருந்தார்.

உண்மையான நிலவரம் என்னவென்றால் நிறைவேற்றதிகார ஜனாதிபதி முறையை நீக்குவது எங்களின் அரசமைப்பி;ன் சில பிரிவுகளின் மீது நேரடியாக தாக்கத்தை  செலுத்துகின்றது.

ஆகவே நீங்கள் இந்த வாக்குறுதி குறித்து உண்மையான அர்ப்பணிப்பை கொண்டிருக்கின்றீர்கள் என்றால்,நாங்கள் பிரத்யேகங்களை பற்றி பேசுவோம். இது குறித்த சர்வஜனவாக்கெடுப்பு எப்போது இடம்பெறும்?உங்களின் பதவிக்காலம் முடிவடைந்த பின்னரே இந்த விடயத்திற்கு தீர்வை காண்பதற்கு நீங்கள் திட்டமிட்டுள்ளீர்களா?

நிறைவேற்றதிகார முறை நீக்கம் என்ற மாற்றத்தை நீங்கள் உண்மையிலேயே செய்ய விரும்பினால் அதனை எவ்வாறு முன்னெடுக்க விரும்புகின்றீர்கள் என்ற வழிகாட்டுதல்களை வழங்கவேண்டியது உங்கள் கடமை.