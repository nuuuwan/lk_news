අඟහිඟකම් මැදින් අධ්‍යාපනය ඉල්ලන පුංචි දිනිඳු

කෙතරම් අඟහිඟකම් මධ්‍යයේ වුව ද ජීවිතය සරිකර ගැනීමට අපමණ වෙහෙසක් දරන යුවළක් පිළිබඳ අද දෙරණට දිඹුලාගලින් වාර්තා විය.

ඒ, පොල්කටු හැඳි සකසමින් තම පවුලේ කුසගිනි නිවන්නට වෙර දරන පියෙකු පිළිබඳව යි.

දිඹුලාගල - යාය 8 - දේවගල ප්‍රදේශයේ පදිංචි චමින්ද, යම් ශාරීරික සහ මානසික ආබාධයකින් පෙළුණ ද සිය පවුල ජීවත් කරවීමට තිබෙන උත්සාහය නම් අත් හැරීමට සූදානම් නැත.

චමින්දගේ බිරිඳ වූ උදයංගනී ද යම් යම් ආබාධවලින් පෙළුණත් ඇය සිය සැමියාගේ මේ උත්සාහයට ශක්තියක් වන්නේ, කිසිවකුටත් අත නොපා කෙලෙසක හෝ තම ජීවිතය සරිකර ගැනීමේ බලාපොරොත්තුවෙනි.

ඔවුන් ජීවත් වන්නේ, ගමේ පුද්ගලයකු ඔවුන්ට තාවකාලික ව ලබා දුන් නිවසක ය.

වයස අවුරුදු 05ක් වන දිනිඳු සඳකැන් අකුරු කරන්නට ආස වුණත් පවුලේ ආර්ථික තත්ත්වය ඔහුගේ මේ ආසාවට බාධාවක් වී තිබේ.