ජම්පටාවීදියේ වෙඩිතැබීම ගැන තොරතුරු එළියට

කොළඹ ජම්පටාවීදිය පොලිස් මුරපොළ ආසන්නයේ දහවල් සිදකළ වෙඩිතැබීමේ සිද්ධිය ගැන තවත් තොරතුරු කිහිපයක් මේ වනවිට අනාවරණය වී තිබේ.

මෙලෙස වෙඩි ප්‍රහාරයට ලක්ව තිබුණේ 55 හැවිරිදි මොහොමඩ් රිල්වාන් නමැති පුද්ගලයෙකි.

මේ වනවිට අනාවරණය වී ඇත්තේ වෙඩිවැදුණු තැනැත්තා ප්‍රබල මත්ද්‍රව්‍ය ජාවාරම්කරුවකු වන පූකුඩුකන්නාගේ සමීපතයෙකු බවටය.

කලක පටන් පූකුඩුකන්නා සහ කුඩු සෙල්විගේ පුතාවන රිමෝෂන් නැමැත්තා අතර පැවති ආරවුලක ප්‍රතිඵලයක් ලෙස මෙම වෙඩිතැබීම සිදුකර ඇති බවට පොලීසිය සැකපළ කරයි.

ජම්පටාවීදිය පොලිස් මුරපොළ ආසන්නයේ නිව්හැම් චතුරස්‍රයේදී අද (25) දහවල් 1.45ට පමණ එම වෙඩි තැබීම සිදුකර තිබුණි.

එහිදී තුවාල ලැබූ රිල්වාන් නමැති එම පුද්ගලයා කොළඹ ජාතික රෝහලට ඇතුළත් කෙරිණි.

යතුරුපැදියකින් පැමිණි පුද්ගලයින් දෙදෙනෙකු කුකුළු මස් වෙළෙඳසැලක් අසළට පැමිණ මෙම වෙඩි තැබීම සිදුකර පළායන අයුරු අසළ තිබූ සීසීටීවී කැමරාවක සටහන්ව ඇත.