පුහුණුකරුවන් සහ තේරීම් කමිටු සභාපති පිටියට

විස්සයි විස්ස ලෝක කුසලාන ක්‍රිකට් තරගාවලියේ නැමීබියාව සමඟ පැවති පුහුණු තරගයෙන් කඩුලු 7ක ජයක් වාර්තා කරන්නට ඔස්ට්‍රේලියා ක්‍රීඩකයින් සමත්විය.

නැමීබියාව සමඟ ඊයේ පැවති පුහුණු තරගයට ඔස්ට්‍රේලියා ලෝක කුසලාන සංචිතයේ ක්‍රීඩකයින් 9 දෙනෙක් පමණක් සහභාගි වූ අතර ඒ අනුව ඔස්ට්‍රේලියා ප්‍රධාන පුහුණුකරු ඇන්ඩෘ මැක්ඩොනල්ඩ්, සහාය පුහුණුකරු බ්‍රැඩ් හොජ් සහ තේරීම් කමිටු සභාපති ජොර්ජ් බෙයිලිට පන්දු රැකීම සඳහා එක්වීමට සිදුවීම විශේෂත්වයකි.

ඒ ඔස්ට්‍රේලියා ලෝක කුසලාන සංචිතයේ ක්‍රීඩකයින් වන ට්‍රැවිස් හෙඩ්, පැට් කමින්ස්, ග්ලෙන් මැක්ස්වෙල්, මිචෙල් ස්ටාර්ක්, කැමරන් ග්‍රීන් සහ මාර්කස් ස්ටොයිනිස්  IPL ක්‍රිකට් තරගාවලියට සහභාගිවීම නිසා තවමත් ඔස්ට්‍රේලියා සංචිතය සමගින් එක්ව නොමැත.