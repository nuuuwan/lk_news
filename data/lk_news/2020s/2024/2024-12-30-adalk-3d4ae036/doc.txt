මඩකලපුවෙන් අල්ලාගත් යෝධ කිඹුලා

කලක සිට මහජනතාවට විශාල හිංසා  කරමින් එළුවන්, එළදෙනුන්, කුකුළන් මිනිසුන් රැසක් මරා දැමූ අඩි 20ක් පමණ දිග යෝධ කිඹුලෙකු අද අලුයම මඩකලපුව  මුලස්ථාන පොලිස් වසමට අයත් පුලියන්තීවු වාවිකරේ පාර 2 ප්‍රදේශයේදී පණපිටින් අල්ලාගෙන තිබේ.

පසුගිය දින කිහිපයේ මඩකලපුව ප්‍රදේශයේ ගඟේ දක්නට ලැබුණු මෙම කිඹුලා අද අලුයම 13.00 ට පමණ ගොඩබිමට පැමිණියා.   එවිටම මහජනතාව කිඹුලා අල්ලා ගත්හ.

කිඹුලා ඇල්ලීමෙන් පසු කිඹුලා බැලීමට විශාල පිරිසක් රැස්ව සිටි අතර මඩකලපුව දිස්ත්‍රික් පාර්ලිමේන්තු මන්ත්‍රී ප්‍රභූ කන්දසාමි මහතාද එම ස්ථානයට පැමිණියේය.

අල්ලා ගත් කිඹුලා දිස්ත්‍රික් වනජීවී  දෙපාර්තමේන්තු නිලධාරීන් වෙත භාර දෙන ලදී.

පසුගිය දා ඇති වූ ගංවතුර තත්ත්වයත් සමඟ මඩකලපුව ජල පෝෂක ප්‍රදේශයේ කිඹුලන් බෝවීම ඉහළ ගොස් තිබීම විශේෂත්වයකි.