එංගලන්ත 19න් පහළ පිළට එක්වූ කේෂණ

ශ්‍රී ලංකා 19න් පහළ ක්‍රිකට් කණ්ඩායම සමග පැවැත්වෙන එක්දින තරග 3කින් සමන්විත තරගාවලිය සඳහා සහභාගී වන එංගලන්ත කණ්ඩායම නම්කර තිබේ.

එම කණ්ඩායමේ හිටපු ටෙස්ට් සහ එක්දින ක්‍රීඩකයින් කිහිප දෙනෙකුගේ දරුවන් සිටීම විශේෂත්වයකි.

හිටපු එංගලන්ත තුන් ඉරියව් ක්‍රීඩක ඇන්ද්රූ ෆ්ලින්ටොෆ් ගේ පුතා වන රොකි ෆ්ලින්ටොෆ්, හිටපු දකුණු අප්‍රිකානු ක්‍රීඩක ඩේල් බෙන්කන්ස්ටයින් ගේ පුතා වන ලුක් බෙන්කන්ස්ටයින් මෙම කණ්ඩායමේ නායකත්වය දරයි.

එංගලන්තය වෙනුවෙන් ක්‍රීඩාකළ ෆිල් මුස්ටාර්ඩ් ගේ පුතා හේඩන් මුස්ටාර්ඩ් ද මෙම කණ්ඩායමේ සාමාජිකයෙකි.

එසේම දැනට එංගලන්ත ක්‍රිකට් කණ්ඩායමේ සිටින ක්‍රීඩක රෙහාන් අහමඩ් ගේ සොහොයුරා වන ෆර්හාන් අහමඩ් ද එම කණ්ඩායමේ සාමාජිකයෙකි.

තුවාල ලැබීම හේතුවෙන් පසුගිය වයස අවුරුදු 19 පහළ ලෝක කුසලාන ක්‍රිකට් තරගාවලියට එක්වීමට අවස්ථාව නොලැබුණු කේෂණ ෆොන්සේකා ද මෙම කණ්ඩායමේ සාමාජිකයෙකි.