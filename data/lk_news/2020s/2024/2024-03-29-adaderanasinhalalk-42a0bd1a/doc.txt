බංගලි මාධ්‍යයට ධනංජයගෙන් සැර පිළිතුරක්

සංචාරක ශ්‍රී ලංකා කණ්ඩායම සහ බංග්ලාදේශ කණ්ඩායම අතර දෙවන සහ අවසන් ටෙස්ට් ක්‍රිකට් තරගය චැටොග්‍රෑම් හිදි හෙට (30)ආරම්භ වීමට නියමිතය.

තරග 2කින් සමන්විත මෙම තරගාවලියේ 1ට බින්දුවක් ලෙස ශ්‍රී ලංකා කණ්ඩායම පෙරමුණ ගෙන සිටින්නේ පළමු ටෙස්ට් තරගය ලකුණු 328 ක විශිෂ්ට ජයක් හිමිකරගනිමින්.

දෙවන ටෙස්ට් තරගය සඳහා ශකීබ් අල්හසන් යළි බංග්ලාදේශය පිලට කැඳවීම සම්බන්ධයෙන් අද (29) පැවැති ප්‍රවෘත්ති සාකච්ඡාවේදී මාධ්‍යවේදියෙකු නැගූ ප්‍රශ්නයකට ධනංජය ද සිල්වා ලබාදුන්නේ මෙවන් පිළිතුරකි.

ධනංජය ද සිල්වා - "මම මොකටද කියන්නේ? එයා මගේ කණ්ඩායමේ නෙමෙයි. බංග්ලාදේශ කණ්ඩායමෙන් තමයි අහන්න ඕනේ."

ධනංජය ද සිල්වා - "මම මොකටද ඔහු ගැන කතා කරන්නේ. එයා මගෙන් ශකීබ් ගැන අහනවා. සමහර විට ඔයා මාව වැරදියට තේරුම්ගෙන ඇති."