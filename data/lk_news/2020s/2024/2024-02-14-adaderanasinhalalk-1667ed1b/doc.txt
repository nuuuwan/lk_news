මෝදර වෙඩිතැබීමට පැමිණි මෝටර් රථය සොයාගනී

මෝදර, මෝදරවීදිය ප්‍රදේශයේ සිදුකළ වෙඩිතැබීමේ සිද්ධියේ සැකකරුවන් පැමිණි බවට සැක මෝටර් රථය පොලීසිය විසින් සොයාගෙන තිබේ.

ඒකල ඔතේ කැලේ ප්‍රදේශයේ දමාගොස් තිබියදී අද (14) දහවල් පොලීසිය විසින් මෝටර් රථය සොයාගෙන තිබුණි.

එම මෝටර් රථයේ තිබී ජීව උණ්ඩයක් ද පොලීසිය විසින් සොයාගෙන තිබේ.

පොලීසිය වැඩිදුරටත් සඳහන් කළේ එම මෝටර් රථයේ චැසි අංක එන්ජින් අංක මකා දමා තිබූ බවය.

එසේම ඔවුන් ව්‍යාජ අංක තහඩු සවිකර වෙඩිතැබීම සඳහා පැමිණ ඇති බවද පොලීසිය වැඩිදුරටත් සඳහන් කළේය.

මෝදර, මෝදරවීදිය ප්‍රදේශයේ පිහිටි අවන්හලක් ඉදිරිපිටදී සිදුකළ එම වෙඩිතැබීමෙන් බරපතළ තුවාල ලැබූ එම අවන්හලේ හිමිකරු කොළඹ ජාතික රෝහලේ දැඩිසත්කාර ඒකකයේ ප්‍රතිකාර ලබයි.