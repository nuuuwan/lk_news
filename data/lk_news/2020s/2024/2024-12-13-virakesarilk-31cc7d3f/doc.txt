நீர்கொழும்பு - கொழும்பு பிரதான வீதியில் வாகன நெரிசல் ஏற்படக்கூடும் - சாரதிகளுக்கு பொலிஸார் அறிவித்தல்

நீர்கொழும்பு - கொழும்பு பிரதான வீதியில் நாளை சனிக்கிழமை (14) இரவு 7 மணி முதல்  வாகன நெரிசல் ஏற்படக்கூடும் என சாரதிகளுக்கு பொலிஸார் அறிவித்தல் விடுத்துள்ளனர்.

வத்தளை பொலிஸ் பிரிவில் உள்ள ஹெந்தல புராண ரஜமஹா விகாரையின் ஸ்ரீ சம்புத்த ஜயந்தி பெரஹர நாளை சனிக்கிழமை (14) இரவு 7 மணி முதல் மறுநாள் ஞாயிற்றுக்கிழமை  (15) காலை வரை நடைபெறவுள்ளதால், குறித்த நேரத்தில் மாற்று வழிகளைப் பயன்படுத்துமாறு சாரதிகளுக்கு பொலிஸார் அறிவித்துள்ளனர்.

இந்த ஊர்வலமானது ஹெந்தல புராண ரஜமஹா விகாரையிலிருந்து ஆரம்பமாகி, ஹெந்தல வீதியூடாக ஹெந்தல சந்தி வரை பயணித்து, கொழும்பு - நீர்கொழும்பு வீதியைக் கடந்து, பழைய நீர்கொழும்பு வீதி ஊடாக கொழும்பு - நீர்கொழும்பு பிரதான வீதிக்கு திரும்பி, அல்விஸ் டவுன் ஹெந்தல சந்தி வரை செல்லவுள்ளது.

ஹேகித்த சந்தி ஊடாக இடதுபுறம் திரும்பி - எலகந்த வீதியிலிருந்து நீர்கொழும்பு வரை

ஹேகித்த சந்தி ஊடாக இடதுபுறம் திரும்பி - பல்லியவத்த பாலத்தின் ஊடாக நீர்கொழும்பு வரை

கொழும்பு, முகத்துவாரம், மட்டக்குளி ஆகிய பகுதிகளிலிருந்து கதிரான பாலத்தின் ஊடாக எலகந்த - நீர்கொழும்பு வீதி வரை

எவரியவத்த சந்தி ஊடாக வலது புறம்  திரும்பி - எவரியவத்த , ஹுனுபிட்டிய , கடவத்தை, எடேரமுல்ல, கிரிபத்கொடை மற்றும் ராகமை வீதிகளை பயன்படுத்த முடியும்.

குடகஹபிட்டிய சந்தி - கெரவலபிட்டிய வீதி, கெரவலபிட்டிய வீதி - எல கந்த சந்தியின்  இடது புறம் ஊடாக எலகந்த வீதி கதிரான பாலத்தின் ஊடாக மட்டக்குளி மற்றும் முகத்துவாரம் (மோதரை) வீதி - கொழும்பு வரை.

பங்கலவத்த சந்தியின் வலது புறம் ஊடாக பங்கலாவத்த வீதி - கெரவலபிட்டிய வீதி , கெரவலபிட்டிய சந்தியின் வலது புறம் ஊடாக எலகந்த சந்தியின் இடது புறம் - ஹேகின்ன வீதி பயணித்து வலது புறத்தின் ஊடாக நீர்கொழும்பு பிரதான வீதியை அடைந்து கொழும்பை அடையலாம்.