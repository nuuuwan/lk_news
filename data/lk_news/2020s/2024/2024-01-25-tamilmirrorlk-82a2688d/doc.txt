’ 20 க்கு நேர்ந்த கதியே ஏற்படும்’

சிங்கப்பூர் நாட்டை போன்று  ஊடக அடக்குமுறை கடுமையாக உள்ள நாடு ஆசியாவில் இல்லை. ஆகவே சிங்கப்பூர்  மாதிரியிலான  வகையில் நிகழ்நிலை காப்புச் சட்டமூலம் தயாரிக்கப்பட்டுள்ளதாக கூறுவதனை ஏற்றுக்கொள்ள முடியாது.   அரசியலமைப்பின் 20 ஆவது திருத்தச்சட்டத்துக்கு நேர்ந்த கதியே நிகழ்நிலை காப்புச் சட்டமூலத்துக்கும் நேரிடும்  என எதிர்க்கட்சிகளின் பிரதம கொறடாவான லக்ஷ்மன் கிரியெல்ல எம்.பி. தெரிவித்தார்.

பாராளுமன்றத்தில் புதன்கிழமை (24) இடம்பெற்ற உத்தேச நிகழ்நிலை காப்புச் சட்டமூலத்தின் இரண்டாம் வாசிப்பு மீதான 2 ஆம் நாள் விவாதத்தில் உரையாற்றும்போதே இவ்வாறு தெரிவித்த

பாதுகாப்பு அமைச்சின் செயலாளர்,பாதுகாப்பு சட்ட அதிகாரி ஆகியோர் சிங்கப்பூருக்குச் சென்று ஆய்வுகளை மேற்கொண்டனர் அதற்கமைவாகவே நிகழ்நிலை காப்புச் சட்டமூலம் தயாரிக்கப்பட்டுள்ளது என பொதுமக்கள் பாதுகாப்பு அமைச்சர் டிரான் அலஸ்  இங்கு   தெரிவித்தார்.

சர்வதேச தரப்படுத்தலுக்கு அமைய ஊடக சுதந்திர சுண்டெண்ணில் சிங்கப்பூர் 145 ஆவது இடத்தில் உள்ளது, ஆனால் இலங்கை சிங்கப்பூரை விடவும்  ஊடக சுதந்திரத்தில் முன்னிலையில் உள்ளது என்றார்.

அரசாங்கத்தினால் சமர்ப்பிக்கப்பட்ட நிகழ்நிலை காப்புச் சட்டமூலத்தை நாட்டு மக்கள் உயர்நீதிமன்றத்தில் சவாலுக்குட்படுத்தினார்கள். சிங்கப்பூரின்  மாதிரியிலான  பல அம்சங்களை நீக்கி உயர்நீதிமன்றம் இந்த சட்டமூலத்தில் பல  திருத்தங்களை முன்வைத்துள்ளது. நீதிமன்றம் தன்னால் இயலுமான அளவுக்கு நாட்டு மக்களின் பேச்சு ,கருத்து சுதந்திரத்தை பாதுகாத்துள்ளது என்றார்.