விதார்த்துடன் இணையும் ஜனனி

தமிழ் சினிமாவின் நம்பிக்கையான இளம் நட்சத்திர கலைஞர்களான விதார்த் - ஜனனி ஆகியோர் முதன்மையான கதாபாத்திரங்களில் நடிக்கும் பெயரிடப்படாத திரைப்படத்தின் தொடக்க விழா சென்னையில் சிறப்பாக நடைபெற்றது.

இயக்குநர் கிருஷ்ணா குமார் இயக்கத்தில் உருவாகும் பெயரிடப்படாத திரைப்படத்தில் விதார்த், ஜனனி, எம். எஸ். பாஸ்கர், 'பருத்திவீரன்' சரவணன், பப்லு பிருத்விராஜ், நமீதா கிருஷ்ணமூர்த்தி, ஷாருக் ஹாசன், விகாஸ், மகா ஆகியோர் உள்ளிட்ட பலர் நடிக்கிறார்கள். பிரபு ஈ. ராகவ் ஒளிப்பதிவு செய்யும் இந்த திரைப்படத்திற்கு லால்குடி எம். ஹரிஹரன் இசையமைக்கிறார். ஹைப்பர் லிங்க் பாணியில் மூன்று கதை- ஒரு முடிவு என்ற கோணத்தில் உருவாகி இருக்கும் இந்த திரைப்படத்தை குவியம் ஸ்டுடியோஸ் நிறுவனம் சார்பில் இசையமைப்பாளர் லால்குடி எம். ஹரிஹரன் தயாரிக்கிறார்.

படத்தைப் பற்றி இயக்குநர் பேசுகையில், '' தன்வினை தன்னைச் சுடும் என்பதை மையப்படுத்தி இப்படத்தின் திரைக்கதை ஹைபர் லிக் பாணியில் நான் லீனியர் வகையில் அமைக்கப்பட்டிருக்கிறது.‌ இதுவரை திரையில் யாரும் மேற்கொள்ளாத புதிய முயற்சியை இந்த திரைப்படத்தில் கையாள்கிறோம். சஸ்பென்ஸ் திரில்லர்- காதல் - சென்டிமென்ட் என கலவையான வகையில் இப்படத்தின் கதை எழுதப்பட்டிருக்கிறது. ஜூலை மாதம் இப்படத்தின் படப்பிடிப்பை ஒரே கட்டமாக தொடர்ந்து நடத்த திட்டமிட்டிருக்கிறோம்'' என்றார்.

படத்தின் தொடக்க விழாவில் படக்குழுவினருடன் திரையுலகில் பிரபலமான முன்னணி நட்சத்திரங்களும் வருகை தந்து படக்குழுவினருக்கு வாழ்த்து தெரிவித்தனர்.

இதனிடையே விதார்த் நடிப்பில் வெளியாகியிருக்கும் 'அஞ்சாமை' திரைப்படம் - இந்தியாவில் மருத்துவ படிப்பிற்கான நுழைவுத் தேர்வு அறிமுகப்படுத்தப்பட்டதால் கிராமப்புற மாணவர்கள் எதிர்கொள்ளும் கடினமான சூழலை தெளிவாக விளக்குவதால் இப்படம் விமர்சகர்களிடையே பெரும் வரவேற்பினை பெற்றிருக்கிறது என்பது குறிப்பிடத்தக்கது.‌