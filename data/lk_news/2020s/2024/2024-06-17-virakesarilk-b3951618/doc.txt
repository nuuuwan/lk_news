மட்டு. விவேகானந்தபுரம் ஆயிரம்கால் மண்டப வீதியில் ஆண் ஒருவரின் சடலம் மீட்பு!

ஆயிரம்கால் மண்டப வீதியில் உள்ள வாய்க்காலில் சடலம் இருப்பதைக் கிராமவாசிகள் கண்டு பொலிசாருக்கு தகவல் தெரிவித்துள்ளனர் அதனைத் தொடர்ந்து குறித்து இடத்திற்கு வருகை தந்த பொலிசார் சடலத்தை பார்வையிட்டு மேலதிக விசாரணைகளை முன்னெடுத்தனர்.

இந்த விசாரணையின் போது வெல்லாவெளி விவேகானந்தபுரம் கிராமத்தைச் சேர்ந்த 64 வயதுடைய 6 பிள்ளைகளின் தந்தையான பிள்ளையான்குட்டி புலேந்திரன் என அடையாளம் காணப்பட்டுள்ளது.

இவர் யானை தாக்கி இறந்திருக்கலாம் என சந்தேகிக்கப்படுவதாகவும் இதன்போது வெல்லாவெளி பொலிசார் தெரிவித்தனர்.

சம்பவம் தொடர்பில் தெரியவருவதாவது கடந்த வெள்ளிக்கிழமை மாலை வீட்டிலிருந்து புறப்பட்டு ஆயிரம் கால் மண்டப வைரவர் ஆலயத்திற்குச் சென்று வீடு திரும்பாத நிலையில் உறவினர்கள் அவரைத் தேடி வந்துள்ளனர் இந்த நிலையில் ஞாயிற்றுக்கிழமை (16) இவர் சடலமாக மீட்கப்பட்டுள்ளார்.