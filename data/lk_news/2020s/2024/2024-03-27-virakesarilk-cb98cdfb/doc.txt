குற்றச் செயல்களுடன் தொடர்புடைய மிதுவாவின் வீட்டின் மீது துப்பாக்கிப் பிரயோகம்!

அதுருகிரிய கல்வருசாவ வீதி பகுதியின் பல குற்றச் செயல்களுக்கு தலைமை தாங்கிய  குற்றவாளி என கூறப்படும்  ”மிதுவா” என அழைக்கப்படும் மனோஜ் முத்துகுமாரன என்பவரின் வீட்டின் மீது இனந்தெரியாதேரால்  துப்பாக்கி பிரயோகம் மேற்கொள்ளப்பட்டுள்ளது. இந்தச் சம்பவம் இன்று (27)  அதிகாலை இடம்பெற்றுள்ளது.

இந்தச் சம்பவத்தில் எவருக்கும் பாதிப்பும் ஏற்படவில்லை எனவும் வீட்டின் ஜன்னல்கள் ,கதவுகள் மற்றும் சுவர்கள் சேதமடைந்துள்ளதாக பொலிஸார் தெரிவித்தனர்.

மேலும், இவர் நவகமுவ பொலிஸ் பிரிவுக்கு உட்பட்ட  பல குற்றச் செயல்களுக்கு தலைமைத் தாங்கியுள்ளதாகவும், நவகமுவ பொலிஸ் அதிகாரிக்கு தொலைப்பேசி  ஊடாக கொலை மிரட்டல் விடுத்துள்ளதாகவும்  நுகேகொடை பொலிஸ் பிரிவின் சிரேஷ்ட பொலிஸ் அதிகாரி தெரிவித்துள்ளார்.