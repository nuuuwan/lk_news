பிள்ளையான் திருந்தாவிட்டால் அவரை திருத்து செயற்பாட்டை தாங்கள் முன்னெடுப்போம் - க.இன்பராஜா

பிள்ளையானின் ஆதரவாளர்களினால் தமது வேட்பாளர் மற்றும் அவரது கணவன் தாக்கப்பட்டதாகவும் பிள்ளையான் திருந்தாவிட்டால் அவரை திருத்து செயற்பாட்டை தாங்கள் முன்னெடுக்கவேண்டும் என புனர்வாள்வழிக்கப்பட்ட விடுதலைப்புலிகள் கட்சியின் தலைவர் க.இன்பராஜா தெரிவித்தார்.

பிள்ளையான் என்பவர் இன்னும் திருந்தாதவராகவே உள்ளார். அவருக்கு புலிகள் என்றால் யார் என்று காட்டவேண்டிய நிலையேற்படும் எனவும் அவர் எச்சரிக்கை விடுத்துள்ளார். இதன்போது கருத்து தெரிவித்த இன்பராஜா, நாங்கள் புனர்வாழ்வளிக்கப்பட்ட விடுதலைப் புலிகளின் கட்சியின் சார்பாக. யாழ் மாவட்டம், வன்னிமாவட்டம், திருகோணமலை மாவட்டம், மட்டக்களப்பு மாவட்டத்தில் பாராளுமன்ற தேர்தலில் போட்டியிடுகின்றோம்.

கடந்த 31 10 2024 அன்று இரவு மட்டக்களப்பு நொச்சிமுனை என்ற இடத்தில் எங்களது பெண் வேட்பாளர் தாக்கப்பட்டு இருக்கின்றார்கள். அந்த தாக்கப்பட்டவரின் கணவரும் தாக்கப்பட்டுள்ளார். இன்று வரை வைத்தியசாலையில் இருக்கின்றார். தாக்கப்பட்டவர் முன்னாள் போராளி. தாக்கியவர்கள் நால்வரும் வீட்டுக்கு வந்து புனர்வாழ்வழிக்கப்பட்ட விடுதலைப் புலிகளின் கட்சிக்கு ஏன் ஆதரவு தெரிவிக்க வேண்டும் என்று திலீபன் சுவாசினியிடம் கேட்டு இருக்கின்றனர். அதனை தொடர்ந்து அது எங்களது விருப்பம் என கணவர் தெரிவித்திருக்கின்றார்.

இதன்போது கணவர் மீது தாக்குதல் நடாத்தப்பட்டுள்ளது. வெளியில் இழுத்துச்சென்று தாக்கியுள்ளனர். இது தொடர்பில் காத்தான்குடி  பொலிஸில் முறையிட்டு இருக்கின்றனர். தாக்குதல் நடைபெற்றபோது 119 பொலிஸாருக்கும் அழைத்திருக்கின்றனர். அவர்களும் எந்த பதிலும் அளிக்கவில்லை. அந்த சம்பவம் நடந்ததன் பின்பு தான் பொலிசார் வந்துள்ளனர். அதனை தொடர்ந்து பொலிஸ் நிலையம் சென்றும் முறைப்பாட்டை பதிவுசெய்துள்ளனர்.

காத்தான்குடி பொலிசில் கணவரும் மனைவியும் பொலிசில் முறைப்பாடு செய்துவிட்டு வீட்டுக்கு வரும்பொழுது நக்கீரர் என்ற நபர் அங்குவந்துள்ளார். அவர் பிள்ளையானின் வேட்பாளராகவும் இருக்கின்றார்.

சிவனேசதுரை சந்திரகாந்தன் எங்களுக்கு இவர் படம் ஓட்டி காட்டக்கூடாது. நாங்கள் புலி. எங்களிடம் செட்டப் காட்டக்கூடாது.  பிள்ளையார் அவர்கள் விளங்கி கொள்ள வேண்டும். பிள்ளையார் இன்று வரை திருந்தவில்லை என்று. இதுதான் கடைசி முதல்மாக இருக்க வேண்டும் என்றார்.