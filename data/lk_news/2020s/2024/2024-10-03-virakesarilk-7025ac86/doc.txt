போதைப்பொருட்களுடன் மூவர்  கைது ; மூவர் தப்பியோட்டம்

நாடளாவிய ரீதியில் மேற்கொள்ளப்பட்ட சுற்றிவளைப்பில் போதைப்பொருட்களுடன் மூன்று சந்தேக நபர்கள் கைது செய்யப்பட்டுள்ளதுடன் மூவர் தப்பிச் சென்றுள்ளதாக பொலிஸார் தெரிவித்துள்ளனர்.

சட்டவிரோதமான முறையில் இலங்கைக்கு கொண்டுவரப்பட்ட குஷ் போதைப்பொருளுடன் சந்தேக நபரொருவர் கட்டுநாயக்க விமான நிலையத்தில் வைத்து நேற்று (02) கைது செய்யப்பட்டுள்ளார்.

கைது செய்யப்பட்ட சந்தேக நபரிடமிருந்து 01 கிலோ 883 கிராம் குஷ் போதைப்பொருள் கைப்பற்றப்பட்டுள்ளது.ஷ

இதேவேளை, மிதிகம எப்பாவல பிரதேசத்தில் 01 கிலோ 838 கிராம் ஐஸ் போதைப்பொருளுடன் சந்தேக நபரொருவர் கைது செய்யப்பட்டுள்ளார்.

கைது செய்யப்பட்ட சந்தேக நபர் வெலிகம பகுதியைச் சேர்ந்த 20 வயதுடையவர் எனவும், சுற்றிவளைப்பின் போது அங்கிருந்த மேலும் மூவர் பொலிஸாரிடமிருந்து தப்பிச் சென்றுள்ளதாகவும் பொலிஸார் தெரிவித்துள்ளனர்.

மேலும், வெலிப்பனை , கொஸ்கஹதெனிய பகுதியில் 920 கிராம் ஐஸ் போதைப்பொருளுடன் சந்தேக நபரொருவர் கைது செய்யப்பட்டுள்ளார்.

கைது செய்யப்பட்டவர் வலகெதர பகுதியைச் சேர்ந்த  29 வயதுடையவர் என பொலிஸார் தெரிவித்துள்ளனர்.