வாகன சாரதிகளுக்கு பொலிஸார் விடுத்துள்ள அறிவித்தல்!

தெமட்டகொட பொலிஸ் பிரிவுக்குட்பட்ட பகுதியில் இன்று புதன்கிழமை (25) போக்குவரத்து நெரிசல் ஏற்படக்கூடும் என சாரதிகளுக்கு அறிவிக்கும் வகையில் பொலிஸார் அறிவித்தல் விடுத்துள்ளனர்.

ஸ்ரீ விசுத்தாராம லுனாவ விகாரையின் பெரஹெர ஊர்வலம் நடைபெறுவதால் வீதிகளில் போக்குவரத்து நடவடிக்கைகள் பாதிக்கப்படலாம் என தெரிவிக்கப்படுகிறது.

தெமட்டகொட பொலிஸ் பிரிவுக்குட்பட்ட லுனாவ மகா விகாரையின் 71 ஆவது வருடாந்த மங்கள பெரஹெர நிகழ்வின் வீதி ஊர்வலம் இன்று மாலை 06.00 மணி முதல் ஆரம்பமாகவுள்ளது.

பெரஹெர ஊர்வல நிகழ்வினைக் காண பெருமளவிலான மக்கள் வருகைதருவதாக எதிர்பார்க்கப்படுகிறது. இதனால் விசேட போக்குவரத்து திட்டத்தை நடைமுறைப்படுத்த பொலிஸார் நடவடிக்கை எடுத்துள்ளனர்.

மேற்படி ,பெரஹெர ஶ்ரீ விசுத்தாராம விகாரையில் இருந்து புறப்பட்டு, இங்கிரம சந்தி, சத்தர்ம மாவத்தை, கெத்தாராம வீதி, அடி 100 வீதி, பேஸ்லைன் வீதி, ஒருகொடவத்தை, ஸ்டேஸ் வீதி, பலாமரச் சந்தி, கிரான்ட்பாஸ் வீதி, இங்குருகடே சந்தி, எப்ரோச் வீதி, பண்டாரநாயக்க சந்தி, பேஸ்லைன் வீதி மற்றும் ஒருகொடவத்தை சந்தியின் ஊடாக மீண்டும் விகாரைக்கு வருகைத்தரும்.

எனவே சாரதிகளும் பொதுமக்களும் பெரஹரா பயணத்தின் போது பின்வரும் மாற்று வழிகளைப் பயன்படுத்துமாறு கேட்டுக்கொள்ளப்படுகிறார்கள்.

சிறைச்சாலை சந்தியிலிருந்து ஆனந்த ராஜகருணா மாவத்தை வழியாக புஞ்சி பொரளை சந்தி வரை சென்று சிம்மன்ஸ் சந்தி, பாலம் சந்தி, டெக்னிக்கல் சந்தி, சங்கராஜா சுற்றுவட்டம், ஆர்மர் வீதி சந்தி, ஆர்பர் பார்பர் சந்தி, இங்குருகடே சந்தி, தொட்டாக சந்தி, ஜப்பானிய நட்புறவு வழியாக மருதானை வீதி வழியாக கொழும்பிலிருந்து வெளியேற முடியும்.

கொழும்பில் இருந்து துறைமுக வளாகத்தின் ஊடாக பார்பர் சந்தி, இங்குரு கடே சந்தி, தொட்டலக  சந்தி, ஜப்பானிய நட்புறவு பாலம் வழியாக செல்ல முடியும்.

தெமட்டகொட தர்மராம சந்தி வீதி, கொலன்னாவ வீதி, ஒருகுடாவத்தை சந்தியில் இருந்து வெல்லம்பிட்டிய பொலிஸ் நிலையத்திற்கு முன்பாக வந்து, வெல்லம்பிட்டி, ஒருகொடவத்தை சந்தியில் வலப்புறம் திரும்பி களனி பாலம் ஊடாக வெளியேற முடியும்.

கண்டி வீதியிலிருந்து பிரவேசிக்கும் வாகனங்கள் பண்டாரநாயக்க சுற்றுவட்டத்தில் வலப்புறம் திரும்பி வேல்ஸ் குமார மாவத்தை வழியாக உள்நுழையமுடியும்.

நவலோக சுற்றுவட்டத்திலிருந்து வரும் வாகனங்கள் ஜப்பான் நட்புறவு பாலம், தொட்டலக சந்தி, இங்குரு கடே சந்தி, வேல்ஸ் குமார மாவத்தை வழியாக உள்நுழையமுடியும்.