නිවාස බිඳ සොරකමේ ගිය සැකකරු අත්අඩංගුවට

මුල්ලේරියාව පොලිස් වසමේ නිවෙස් බිඳ දේපොළ සොරකම් කිරීමේ අපරාධවලට සම්බන්ධ සැකකරුවෙකු බස්නාහිර පළාත, දකුණ අපරාධ කොට්ඨාසය විසින් අත්අඩංගුවට ගෙන තිබේ.

එම සැකකරු ඊයේ (20) දහවල් කාලයේ දී අත්අඩංගුවට ගෙන තිබුණේ, අංගොඩ ප්‍රදේශයෙනි.

සැකකරුගෙන් සිදු කරන ලද ප්‍රශ්න කි‍රීම්වල දී පසුගිය 18 වනදා සහ 19 වනදා මුල්ලේරියාව පොලිස් වසමේ දෙල්ගහවත්ත පාර ප්‍රදේශයේ දී නිවෙස් 02ක තිබූ පස් තලන යන්ත්‍රයක්, ඉරන ලද කොස් දැව ඇතුළු දේපොළ සොරාගෙන ඇති බවට අනාවරණය වී තිබේ.

සැකකරු විසින් සොරකම් කරන ලද කොස් දැව හා පස් තලන යන්ත්‍රය සොයාගෙන ඇත.

සිද්ධිය සම්බන්ධයෙන් බස්නාහිර පළාත දකුණ අපරාධ කොට්ඨාසය වැඩිදුර විමර්ශන සිදු කරයි.