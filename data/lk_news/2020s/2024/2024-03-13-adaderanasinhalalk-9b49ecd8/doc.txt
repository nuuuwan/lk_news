රු කෝටි 3ක මත්ද්‍රව්‍ය සමග සැකකරුවෙක් කොටු

රුපියල් කෝටි 03කට අධික වටිනාකමකින් යුත් මත්ද්‍රව්‍ය තොගයක් සහ මත්පෙති නිෂ්පාදනයට ගන්නා යන්ත්‍රයක් සමග සැකකරුවෙකු අත්අඩංගුවට ගෙන තිබේ.

මෝදර පොලීසිය සඳහන් කරන්නේ 'සුදුවා' නමැති සැකකරුවෙක් එලෙස අත්අඩංගුවට ගෙන ඇති බවය.

එම සැකකරු සමග හොරොයින් මත්ද්‍රව්‍ය කිලෝ 01යි ග්‍රෑම් 500ක්, කේරළ ගංජා කිලෝග්‍රෑම් 07ක්, මත්පෙති නිෂ්පාදනයට ගන්නා විවිධ අමුද්‍රව්‍ය ග්‍රෑම් 950ක්, එම මත්පෙති නිෂ්පාදනය කරන යන්ත්‍රයක්, විද්‍යුත් තරාදියක් සහ මුදල් ගණින යන්ත්‍රයක් පොලිස් භාරයට ගෙන ඇත.

සැක කටයුතු පුද්ගලයෙකු මෝදර බෝගහ හන්දිය අසල රැඳීසිටින බවට ලැබුණු තොරතුරකට අනුව වැටලීම සිදුකර තිබුණි.

හපුතලේ ප්‍රදේශයේ පදිංචි මෙම සැකකරුව මහාපරිමාණ මත්ද්‍රව්‍ය ජාවාරම්කරුවෙකු මෙහෙයවන බවට මේ වනවිට අනාවරණය වී ඇත.

ඒ අනුව සැකකරු අධිකරණයට ඉදිරිපත් කර රැඳවුම් නියෝග ලබා ගන්නා බව උසස් පොලිස් නිලධාරියෙක් පැවසීය.