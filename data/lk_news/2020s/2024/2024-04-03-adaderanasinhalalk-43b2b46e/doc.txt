පොලිස් සිරමැදිරියේදී ඇද වැටුණු සැකකරුවෙක් රෝහල්ගත කරයි

පයාගල පොලීසියේ සිරමැදිරියේ රඳවා සිටි සැකකරුවෙකු හිසට සිදුවූ තුවාල සහිතව අද (03) රෝහල්ගත කර ඇති බව කළුතර නාගොඩ ශීක්ෂණ රෝහල් ආරංචි මාර්ග සඳහන් කරයි.

රෝහල්ගත කර ඇති පුද්ගලයා විවෘත වරෙන්තුවක් මත අත්අඩංගුවට ගෙන පයාගල පොලීසියේ සිරමැදිරියේ රඳවා සිට ඇති බව වාර්තා විය.

සිරමැදිරියේ රඳවා සිටි සැකකරු කිසියම් හදිසි අසනීප තත්ත්වයක් හේතුවෙන් අද දහවල් සිරමැදිරිය තුළ ඇද වැටී හිසට තුවාල සිදුවී ඇති බවද පැවසෙයි.

සැකකරු කළුතර ශික්ෂණ රෝහලේ පොලිස් ආරක්ෂාව යටතේ නේවාසිකව ප්‍රතිකාර ලබමින් පසුවෙයි.