பஸ் - மோட்டார் சைக்கிள் விபத்து; ஒருவர் உயிரிழப்பு

தனமல்வில பொலிஸ் பிரிவுக்குட்பட்ட தனமல்வில வெல்லவாய வீதியில் பஸ்ஸொன்று எதிர்த்திசையில் வந்த மோட்டார் சைக்கிள் மீது மோதியதில் ஒருவர் சனிக்கிழமை (14) உயிரிழந்ததாக பொலிஸார் தெரிவித்தனர்.

வெல்லவாயவிலிருந்து தனமல்வில நோக்கி பயணித்த பஸ் பராக்கிரமபுர பிரதேசத்தில், எதிர்த்திசையில் வந்த மோட்டார் சைக்கிள் மீது மோதியதில் இவ்விபத்து ஏற்பட்டுள்ளது.

விபத்தில் படுகாயமடைந்த மோட்டார் சைக்கிள் ஓட்டுநர் தனமல்வில வைத்தியசாலையில் அனுமதிக்கப்பட்டு சிகிச்சை பலனின்றி உயிரிழந்தார்.

சடலம் தனமல்வில வைத்தியசாலையின் பிரேத அறையில் வைக்கப்பட்டுள்ளதுடன், பஸ் சாரதி கைது செய்யப்பட்டார்.