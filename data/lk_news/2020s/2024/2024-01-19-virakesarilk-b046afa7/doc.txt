நாரமல்ல சம்பவம் ; பொலிஸ் உத்தியோகத்தர் உரிய நடைமுறைகளை பின்பற்றவில்லை - பொலிஸ்பேச்சாளர் தகவல்

நாரமல்லவில் பொலிஸ் உத்தியோகத்தரின் துப்பாக்கி பிரயோகத்தில்  41 வயது நபர் உயிரிழந்தமை குறித்து பொலிஸ் விசேட விசாரணை பிரிவினர் விசாரணைகளை ஆரம்பித்துள்ளனர்.

பதில் பொலிஸ்மா அதிபரின் உத்தரவின் கீழ் விசேட பொலிஸ் குழுவினர் சம்பவம் இடம்பெற்ற பகுதியில் ஏற்கனவே விசாரணைகளை ஆரம்பித்துள்ளனர் என பொலிஸ் பேச்சாளர் தெரிவித்துள்ளார்.

குறிப்பிட்ட பொலிஸ் உத்தியோகத்தர் தனது கடமைகளை முன்னெடுக்கும்போது உரிய நடைமுறைகளை பின்பற்றவில்லை என்பது ஆரம்பகட்ட விசாரணைகளின் போது தெரியவந்துள்ளதாக பொலிஸ் பேச்சாளர் தெரிவித்துள்ளார்.

முழுமையான விசாரணையின் பின்னர்  குறிப்பிட்ட பொலிஸ் உத்தியோகத்தருக்கு எதிராக ஒழுக்காற்று நடவடிக்கைகளும் அதிஉச்ச சட்ட நடவடிக்கைகளும் எடுக்கப்படும் என பொலிஸ்பேச்சாளர் தெரிவித்துள்ளார்.