සැකකටයුතු මරණ දෙකක්

ඌරුබොක්ක කන්දෙකුඹුර ප්‍රදේශය තේ ඉඩමක ගල්තලාවක් මත සැකකටයුතු ලෙස මියගොස් සිටි පුද්ගලයෙකුගේ සිරුරක් හමුව තිබේ.

මෙම පුද්ගලයා සහ ඔහුගේ බිරිඳ එම ප්‍රදේශයේ නිවසක ජීවත් ව සිට ඇති අතර පෙරේදා (04) මෙම පුද්ගලයා නිවසේ සිටියදී බිරිඳ රැකියාවට ගොස් ඇත.

බිරිඳ සවස නැවත නිවසට පැමිණිමේ දී ඔහු නිවසේ සිට නොමැති අතර පසුවදා උදෑසන ද ඔහු නිවසට නොපැමිණිම හේතුවෙන් සිදුකළ සෝදිසි කිරීමකදී නිවස ආසන්නයේ ගල් තලාවක තිබී ඔහුගේ සිරුර හමුවී තිබේ.

මේ අතර ගොකරැල්ල තලහින්න ප්‍රදේශයේ නිවසකින් දුගඳක් හමන බවට පොලීසියට ලද තොරතුරක් මත ගොකරැල්ල පොලීසිය සිදුකළ සෝදිසි කිරීමක දී එම නිවසේ තිබී මළසිරුරක් හමුව තිබේ.

මෙලෙස මියගොස් ඇත්තේ එම නිවසේ තනිවම ජීවත්ව සිටි 69 හැවිරිදි පුද්ගලයෙකි.

මෙම පුද්ගලයා පසුගිය මාර්තු මස 28 වනදා ඔහුගේ දියණියගේ නිවසේ සිට පැමිණ මෙම නිවසසේ තනිවම ජීවත්ව සිට තිබේ.

මරණයට හේතුව මෙතෙක් නිශ්චිතව සෙයාගෙන නොමැති අතර පොලීස් පරීක්ෂණ සිදුකරන බව ගොකරැල්ල පොලීසිය පවසයි.