ග්‍රෑන්ඩ්පාස් ප්‍රදේශයේදී වෙඩි වැදුණු පුද්ගලයා මරුට

කොළඹ ග්‍රෑන්ඩ්පාස් වදුල්ලවත්ත ප්‍රදේශයේදී අද (25) පස්වරුවේ සිදුකර තිබූ වෙඩිතැබීමෙන් තුවාල ලද පුද්ගලයා ජීවිතක්ෂයට පත්වී තිබේ.

වෙඩි වැදීමෙන් තුවාල ලැබූ කාන්තාවක් කොළඹ ජාතික රෝහල වෙත ඇතුළත් කෙරුණි.

අදාළ කාන්තාව සහ පිරිමි පුද්ගලයා ත්‍රීරෝද රථයක යමින් සිටියදී වෙඩික්කරුවන්ගේ ඉලක්කය වී තිබුණි.

පොලීසිය සඳහන් කළේ යතුරුපැදියකින් පැමිණි නාඳුනන පුද්ගලයින් දෙදෙනෙකු මෙලෙස වෙඩි ප්‍රහාරය එල්ල කර ඇති බවය.

වෙඩි වැදීමෙන් මියගොස් ඇත්තේ 32 හැවිරිදි කේ. ජී. ආර්. දර්ශන නමැති පුද්ගලයෙකි.

වෙඩිතැබීම සඳහා රිවෝල්වර් වර්ගයේ ගිනිඅවියක් භාවිත කර ඇති බවට පොලීසිය සැක කරයි.

පොලීසිය පැවසුවේ අද (25) පස්වරුවේ මෙම වෙඩි තැබීම සිදුකර ඇති බවය.