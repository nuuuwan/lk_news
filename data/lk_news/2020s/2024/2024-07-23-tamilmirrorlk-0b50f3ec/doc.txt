ரூ.5 இலட்சத்தை செலுத்தினார் சட்டத்தரணி

ஜனாதிபதி தேர்தல் நடத்தப்படுவதற்கு எதிராக அடிப்படை உரிமை மீறல் மனுவை தாக்கல் செய்த சட்டத்தரணி அனுர லக்சிறியின் மனுவை தள்ளுபடி செய்த உயர் நீதிமன்றம் சட்டச் செலவுகளுக்காக 500,000 ரூபாயை செலுத்துமாறு உத்தரவிட்டிருந்தது.

அரசியலமைப்பின் 19ஆவது திருத்தம் தொடர்பில் சர்வஜன வாக்கெடுப்பு நடத்தப்படாமல் ஜனாதிபதித் தேர்தலை நடத்தக் கூடாது என சட்டத்தரணி அருண லக்சிறி தனது மனுவில் கோரியிருந்தார்.

பிரதம நீதியரசர் ஜயந்த ஜயசூரிய, நீதியரசர்களான அர்ஜுன ஒபேசேகர, பிரியந்த பெர்னாண்டோ ஆகியோர் அடங்கிய உயர் நீதிமன்ற மூவரடங்கிய நீதியர்சர்கள்  குழாம் மனுவை ஜூலை 15 அன்று,  தள்ளுபடி செய்தது.

இந்த மனுவைத் தொடர சட்டப்பூர்வ ஆதாரம் இல்லை என்று கூறி மனுவை தள்ளுபடி செய்ய உயர் நீதிமன்றம்  மனுதாரருக்கு 500,000 ரூபாய் வழக்குச் செலவு கட்டணத்தை செலுத்துமாறு உத்தரவிட்டிருந்தது. அந்த தொகையையே மனுதாரரான சட்டத்தரணி அருண லக்சிறி, நீதிமன்றத்தில் செவ்வாய்க்கிழழை (23) செலுத்தினார்.