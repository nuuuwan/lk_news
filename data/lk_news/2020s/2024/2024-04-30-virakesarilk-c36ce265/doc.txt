பணமோசடி வழக்கில் இருந்து மஹிந்தானந்த விடுதலை

முன்னாள் அமைச்சர் மஹிந்தானந்த அளுத்கமகேவிற்கு எதிராக தாக்கல் செய்யப்பட்ட பண மோசடி வழக்கில் இருந்து அவரை விடுவிப்பதாக கொழும்பு  மேல் நீதிமன்றம் வெள்ளிக்கிழமை (30)  உத்தரவிட்டது.

இந்த வழக்கு கொழும்பு மேல் நீதிமன்ற நீதிபதி நவரத்ன மாரசிங்க முன்னிலையில் விசாரணைக்கு வந்தது.

மஹிந்தானந்த  அளுத்கமகே  அமைச்சராக இருந்த காலத்தில் பொரளையில் கின்ஸி வீதியிலுள்ள சுமார் 27 மில்லியன் பெறுமதியான சொகுசு வீட்டை கொள்வனவு செய்வதற்கு பயன்படுத்தப்பட்ட நிதி தொடர்பிலான ஆதாரத்தை வெளியிடத் தவறியதாக அவர் மீது குற்றம் சுமத்தப்பட்டிருந்தது.

2017ஆம் ஆண்டு பணமோசடி தடுப்புச் சட்டத்தின் கீழ் சட்டமா அதிபர் முன்னாள் அமைச்சருக்கு எதிராக  குற்றப்பத்திரிகை தாக்கல் செய்திருந்தமை குறிப்பிடத்தக்கது.