ඉන්කාවරුන්ගේ මතකය අලුත් කරමින් නව Chancay වරාය විවෘත කෙරේ

චීනය සහ පේරු රාජ්‍යය විසින් ‘එක් තීරයක් එක් මාවතක්’ වැඩපිළිවෙළ ඒකාබද්ධව ගොඩනැගීම සංකේතවත් කරමින් ඉදි කළ Chancay වරාය ව්‍යාපෘතිය විවෘත කර තිබේ.

මීට වසර 500කට පමණ පෙර පේරු හී මුතුන් මිත්තන් වන ඉන්කාවරුන් විසින් ඇන්ඩීස් කඳු ආශ්‍රිතව එහි උතුරු හා දකුණු කළාප හරහා ඉදිකළ Inca Trail පැරණි මාර්ගයට නව ජීවයක් ලබා දෙමින් මෙම වරාය ඉදි කර තිබේ.

මෙම වරාය ව්‍යාපෘතිය හේතුවෙන් පේරු රාජ්‍යයේ සංවර්ධනයට මහත් වූ දායකත්වයක් ලබා දෙනු ඇති බවද පැවසෙයි.

මෙම වරාය හරහා චීනය සහ ලතින් අමෙරිකානු කළාපය හරහා වෙළඳ කාර්යක්ෂමතාව සැලකිය යුතු ලෙස වැඩිදියුණු කරමින් පේරු සහ අනෙකුත් ලතින් ඇමරිකානු රටවලට ද භාණ්ඩ ප්‍රවාහනය පහසුවෙන් සිදු කිරීමට හැකියාව ලැබීම විශේෂත්වයකි.

මෙම වරාය පර්යන්තය විවෘත කිරීමේ උත්සවයට චීන ජනාධිපති ෂී ජින් පිං මහතා සහ පේරු රාජ්‍යයේ ජනාධිපතිනි Dina Boluarte මහත්මිය වීඩියෝ තාක්ශණය ඔස්සේ එක්ව තිබේ.

මෙවර එපෙක් සමුළුවට සමගාමීව පේරු රාජ්‍යයේ නිල සංචාරයක නිරත වෙමින් මෙම ඓතිහාසික අවස්ථාවට ෂී ජින්පිං මහතා එක් වූයේ චීන ජනපති ධුරයට තේරී පත්වීමෙන් පසු පේරු රාජ්‍යයේ සිදුකරනු ලබන තුන්වැනි නිල සංචාරය සනිටුහන් කරමිනි.

එහිදි අදහස් දක්වමින් චීන ජනාධිපතිවරයා පැවසුවේ වත්මන් Chancay වරාය "නව යුගයේ Inca Trail" සඳහා නව ආරම්භක ලක්ෂ්‍යයක් බවට පත්වෙමින් පවතින බවය.

රාජ්‍ය නායකයින් දෙපළ Chancay වරාය විවෘත කිරීමේ උත්සවයට සහභාගි වීම, මෙවර සංචාරයේ ප්‍රධාන ජයග්‍රහණයක් සහ විශේෂත්වයක් බවට පත් වූ අතර ඒ තුළින් දෙරට ජනතාව අතර පවතින සදාකාලික මිත්‍රත්වය තවදුරටත් තහවුරු කිරීමක් ද වනු ඇත.

Chancay වරාය විවෘත කිරීම මෙන්ම දෙරට අතර නිදහස් වෙළඳ ගිවිසුම වැඩිදියුණු කිරීම, අධ්‍යාපනය, සංස්කෘතිය, සංචාරක සහ තවත් ක්ෂේත්‍ර රැසක සාකච්ඡා සමඟින් බහුපාර්ශ්වික සහයෝගීතාව වෙනුවෙන් පෙනී සිටීම දක්වාත් මෙන්ම චීන ජනාධිපතිවරයාගේ මෙම සංචාරය පේරු රාජ්‍ය වෙනුවෙන් ප්‍රතිඵල රැසක් අත්කර දීමද විශේෂත්වයකි.

එමෙන්ම චීන ජනාධිපතිවරයාගේ මෙම සංචාරය හරහා චීන-පේරු දෙරටේ සාම්ප්‍රදායික මිත්‍රත්වය තහවුරු කොට අන්‍යෝන්‍ය ප්‍රතිලාභ පුළුල් කර ඇති බවත්, චීන-ලතින් ඇමරිකානු සහයෝගීතා සහ ‘ගෝලීය දකුණේ’ සංවර්ධනයට හා පුනර්ජීවනයට නව ජවයක් ලබා දී ඇති බවත් චීන වාර්තාවල සඳහන් වේ.