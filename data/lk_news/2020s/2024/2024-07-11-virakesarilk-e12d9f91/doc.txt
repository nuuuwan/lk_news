இந்து சமுத்திரபகுதியில் கோபால்ட்  ஆய்வில் ஈடுபட இந்தியா முயற்சி - இலங்கை எதிர்ப்பு

இந்துசமுத்திரத்தின்  கடல்மலைப்பகுதியில்  கோபால்ட் cobaltகுறித்த ஆய்வில் ஈடுபடுவதற்கான  இந்தியாவின் முயற்சிக்கு இலங்கை எதிர்ப்பை வெளியிட்டுள்ளதை தொடர்ந்து இந்த விடயத்தில் இருநாடுகளிற்கும் இடையில் முரண்பாடு  ஏற்பட்டுள்ளது.

இந்து சமுத்திரத்தின் அபானாசி நிக்கிட்டின் கடல்மலை பகுதியில் (Afanasy Nikitin Seamount in the Indian Ocean  ) உள்ள  கோபால்ட் உலோகம் குறித்து ஆய்வில் ஈடுபடுவதற்கு   கிங்ஸ்டன் ஜமைக்காவில் உள்ள சர்வதேச கடற்படுக்கை அதிகாரசபையிடம் (International Seabed Authority)  இந்தியா விடுத்துள்ள வேண்டுகோளிற்கு இலங்கை எதிர்ப்பு தெரிவித்துள்ளதை தொடர்ந்து இரண்டுநாடுகளிற்கும் இடையில் இந்த விடயம் தொடர்பில் சர்ச்சை  மூண்டுள்ளது.

இந்தியா கோபால்ட் உலோகங்கள் குறித்து ஆய்வில் ஈடுபடவிரும்பும் பகுதி தனது விரிவாக்கப்பட்ட கண்ட அடுக்கிற்குள் (continental shelf ) உள்ளதாக இலங்கை தெரிவிக்கின்றது.

கண்ட அடுக்கின் வரம்புகள் குறித்த ஐக்கியநாடுகளின் ஆணைக்குழு United Nations Commission on the Limits of the Continental Shelf தனது கண்ட அடுக்கு வேண்டுகோள் குறித்து தீர்மானிக்கும்வரை ஐஎஸ்ஏ புதுடில்லியின் வேண்டுகோளை ஏற்ககூடாது என இலங்கை வேண்டுகோள் விடுத்துள்ளது.

சர்வதேச கடற்படுக்கை அதிகாரசபை பொருந்தக்கூடிய நடைமுறைகளை பின்பற்றுகின்றது,என இலங்கையின் வெளிவிவகார அமைச்சின் பேச்சாளர் ஒருவர் தெரிவித்தார்.

இலங்கையின் கண்டமேடை கோரிக்கைகள் இந்தியாவின் கோரிக்கையுடன் முரண்படுகின்றன,அதன் காரணமாகவே 2009 முதல் இந்த விவகாரத்திற்கு தீர்வு காணமுடியாத நிலையில்ஐநாவின் கண்ட அடுக்குகள் வரம்பு குறித்த ஆணைக்குழு காணப்படுகின்றது.

இந்தியாவில் சமீபத்தில் இடம்பெற்ற தேர்தல் பிரச்சாரங்களின் போது பாஜக, தமிழ்நாடு மீனவர்களின் நலன்களை புறக்கணித்துவிட்டு காங்கிரஸ் கட்சியும் திமுகவும் இலங்கைக்கு கச்சதீவை தாரைவார்த்தது குறித்து கிளப்பிய சர்ச்சையை தொடர்ந்தே கோபால்ட் தொடர்பான சர்ச்சை மீண்டும் மூண்டுள்ளது.