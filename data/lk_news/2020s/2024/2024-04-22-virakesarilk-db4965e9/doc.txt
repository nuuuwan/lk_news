சிறுவன் உட்பட இலங்கை அகதிகள்  மூன்று பேர் தமிழகத்தில் தஞ்சம்

இலங்கையில் இருந்து சிறுவன் உட்பட இலங்கை அகதிகள்  மூன்று பேர்  இன்று திங்கட்கிழமை (22) காலை தமிழகத்தில் தஞ்சமடைந்துள்ளர்.

இலங்கை மட்டக்களப்பு பகுதியைச் சேர்ந்த  சிறுவன் ஒருவர் உட்பட 3 நபர்கள் தனுஷ்கோடி அடுத்த ஐந்தாம் மணல் தஞ்சம் அடைந்துள்ளதாக அப்பகுதிக்கு மீன் பிடிக்க சென்ற மீனவர்கள் பொலிஸாருக்கு தகவல் தெரிவித்துள்ளனர்.

இதையடுத்து, சுட்டெரிக்கும் வெயிலில் வெப்பத்தில் சூடு தாங்க முடியாமல் ஐந்தாம் மணல் தீடையில் தஞ்சம் அடைந்த இலங்கை அகதிகளை மரைன் பொலிஸார் அதிரடியாக நடவடிக்கை எடுத்து கடலுக்குள் சென்று பாதுகாப்பாக மீட்டு கரை கொண்டு வந்தனர்.

இதனால் சூடு தாங்க முடியாமல் தவித்த அகதிகள் மரைன் பொலிஸாருக்கு நன்றி தெரிவித்துள்ளனர்.