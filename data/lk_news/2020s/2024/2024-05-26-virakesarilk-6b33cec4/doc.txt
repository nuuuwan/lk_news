நுணலும் தன் வாயால் கெடும்

ஜே.வி.பி.க்கு தேவையாக இருப்பது சிங்கள இராணுவத்தினரின் வாக்குகள் தான். அதற்காகவே லால்காந்த போர் வெற்றியில் உரிமைகோரலைச் செய்துள்ளார். தேசிய மக்கள் சக்தியாக உருமாற்றிக் கொண்டுள்ள ஜே.வி.பி.க்குள், இன்னமும் பழைய குணமும் நிறமும் இருக்கிறது என்பதை அவ்வப்போது வெளிப்படுத்தி வருகிறார் லால் காந்த. அநுரகுமார திசாநாயக்கவும் விஜித ஹேரத்தும் தேசிய மக்கள் சக்திக்கு புதியதொரு முகத்தை காண்பிக்க முயன்றாலும், லால் காந்தவின் கருத்துக்கள் “எங்கப்பன் குதிருக்குள் இல்லை” என்பதை நிரூபித்து வருகிறது.