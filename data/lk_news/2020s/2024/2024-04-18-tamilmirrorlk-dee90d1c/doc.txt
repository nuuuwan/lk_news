”சட்டமூலம் அடுத்த வாரம் சமர்ப்பிக்கப்படும்”

முன்மொழியப்பட்ட மின்சாரத்துறை சீர்திருத்தங்கள் தொடர்பான வர்த்தமானி அறிவித்தல் நேற்று வெளியிடப்பட்டுள்ளதாக மின்சக்தி மற்றும் எரிசக்தி அமைச்சு தெரிவித்துள்ளது.

அடுத்த வாரத்தில் இந்த சட்டமூலம் பாராளுமன்றத்தில் சமர்ப்பிக்கப்படும் என அமைச்சர் காஞ்சன விஜேசேகர தெரிவித்துள்ளார்.

ஜனவரி மாதம் பங்குதாரர்களால் பரிந்துரைக்கப்பட்ட திருத்தங்கள் திருத்தப்பட்ட சட்டமூலத்தில் வரைவு செய்யப்பட்டுள்ளதாகவும் அவர் கூறினார்.

அதன்படி, இந்த சட்டமூலம் பாராளுமன்றத்தில் சமர்ப்பிக்கப்பட்ட நாளிலிருந்து இரண்டு வாரங்களுக்கு உயர் நீதிமன்றத்தில் அதன் சட்டபூர்வமான தன்மையை உறுதி செய்ய பொதுமக்களுக்கு வழங்கப்படும்.