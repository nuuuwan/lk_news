வளரிளம் பருவ குழந்தைகளின் குதூகல கொண்டாட்டத்திற்கு தயாராகும் 'டீன்ஸ்'

திரையில் ஒற்றை கதாபாத்திரத்தின் மூலம் கதை சொல்லுதல்... சிங்கிள் ஷாட்டில் கதை சொல்லுதல்... என புதிய முயற்சிகளை, 'புதிய பாதை' படத்திலிருந்து தொடர்ந்து இன்று வரை முயற்சித்து, சாதித்து.. சாதனையாளராக திகழும் இரா. பார்த்திபனின் மற்றொரு புதிய  முயற்சியாக உருவாகி இருக்கும் 'டீன்ஸ்' திரைப்படத்தின் டீசர் வெளியாகி இருக்கிறது.

இயக்குநர் இரா. பார்த்திபன் இயக்கத்தில் உருவாகி இருக்கும் 'டீன்ஸ்' திரைப்படத்தில் வளரிளம் பருவத்தில் இருக்கும் புதுமுக நட்சத்திரங்கள் நடித்திருக்கிறார்கள். கேவ்மிக் ஆரி ஒளிப்பதிவு செய்திருக்கும் இந்த திரைப்படத்திற்கு டி. இமான் இசையமைத்திருக்கிறார். ஹாரர் திரில்லர் ஜேனரில் தயாராகி இருக்கும் இந்த திரைப்படத்தை பயாஸ்கோப் ஃபிரேம்ஸ் எல் எல் பி மற்றும் அகிரா புரொடக்ஷன்ஸ் பிரைவேட் லிமிடெட் ஆகிய பட நிறுவனங்கள் சார்பில் தயாரிப்பாளர்கள் கால்டுவெல் வேள்நம்பி, டாக்டர் பாலசுவாமிநாதன், டாக்டர் பின்சி ஸ்ரீனிவாசன், ரஞ்சித் தண்டபாணி மற்றும் ராதாகிருஷ்ணன் பார்த்திபன் ஆகியோர் இணைந்து தயாரித்துள்ளனர்.

இந்தப் படத்தின் ஃபர்ஸ்ட் லுக் -தமிழ் திரையுலகில் இதுவரை யாரும் மேற்கொள்ளாத வகையில் தணிக்கை சான்றிதலுடன் பட மாளிகையில் வெளியிடப்பட்டு திரையுலகினர் மற்றும் ரசிகர்களின் கவனத்தை கவர்ந்தது. இதனைத் தொடர்ந்து படத்தில் நடித்திருக்கும் அறிமுக நடிகர்களின் கேரக்டர் லுக் போஸ்டர்களை வித்தியாசமாக வடிவமைத்து வெளியிடப்பட்டு அனைத்து தரப்பு ரசிகர்களையும் ஈர்த்தது. தற்போது இப்படத்தை டீசர் வெளியிடப்பட்டிருக்கிறது. டீசரில் 500 ஆண்டு பழமையான பாழுங்கிணறு.. அதில் பேய்.. இதனை கண்டுபிடிக்கவும், அதன் அமானுஷ்யத்தை உணரவும்.. கோடை விடுமுறையில் நகரத்திலிருந்து கிராமத்திற்கு இடம்பெயரும் மாணவ மாணவிகள் அடங்கிய குழுவினரின் சாகச சுற்றுலா.. என பொழுதுபோக்கிற்கு பஞ்சமில்லாமல் இருப்பதால் பார்வையாளர்களின் கவனத்தை கவர்ந்திருக்கிறது.

இந்தத் திரைப்படம் வளரிளம் பருவத்தில் உள்ள அனைத்து தரப்பினருக்கும் கோடை காலத்தில் குதூகலமாக கொண்டாடும் படைப்பாக இருக்கும் என்றும் அவதானிக்கப்படுகிறது.