මාකුඹුරේ අධිවේගී බස්නැවතුමට කඩා වැදුණු බස් රථය -CCTV

කොට්ටාව, මාකුඹුර අධිවේගී මාර්ග හුවමාරු බස් නැවතුම්පොළේ දී අද (12) උදෑසන බිහිසුණු අනතුරක් සිදුවන අයුරු CCTV කැමරාවක සටහන්ව තිබිණි.

පාදුක්කේ සිට පිටකොටුව බලා ධාවනය වෙමින් තිබූ පෞද්ගලික බස් රථයක් එක්වරම බස් නැවතුම්පොළේ වීඳුරු කඩාගෙන ඇතුළට එන අතර එහිදී තවත් බසයකට ගැටෙන අයුරු එම දර්ශනවල සටහන්ව තිබේ.

අනතුරින් බස් රථයේ සිටි පුද්ගලයින් 5 දෙනෙක් රෝහල්ගත කළ බව පොලීසිය පැවසීය.

බස් රථයේ තිරිංග ක්‍රියා විරහිත වීමෙන් රියදුරුට බසය පාලනය කරගැනීමට නොහැකි වීම අනතුරට හේතුවී ඇතැයි අනාවරණය වුණි.

අනතුරින් බස් නැවතුම්පොළට දැඩි ලෙස අලාභ හානි සිදුවී ඇති අතර, බස් රථයේ රියදුරු අත්අඩංගුවට ගත්බව පොලීසිය පවසයි.