නිවසට වතුර ගෙන ඒමට ගිය 6 හැවිරිදි දැරිය ළිඳට බිලි

මදුරන්කුලිය විරුතොඩේ ප්‍රදේශයේදී ළිඳකට වැටී දියේ ගිලී‍මෙන් දැරියක් මියගොස් තිබේ.

පුත්තලම රෝහලට ඇතුළත් කර ප්‍රතිකාර ලබමින් සිටියදී එම දැරිය මියගොස් ඇත.

මෙලෙස මියගොස් ඇත්තේ 06 හැවිරිදි විරුතොඩේ මදුරන්කුලි ප්‍රදේශයේ පදිංචිව සිටි කුඩා දැරියකි.

මෙම දැරිය ඊයේ (15) උදෑසන කාලයේ සිය නිවස අසල පිහිටි ළිඳෙන් පනිට්ටුවක් ආධාරයෙන් වතුර ගැනීමට යාමේදී ළිඳට වැටී ඇති බව පොලීසිය සිදුකළ විමර්ශනවලදී හෙළිවී තිබේ.

කෙසෙවෙතත් වැඩිදුර විමර්ශන කටයුතු මදුරන්කුලිය පොලීසිය විසින් සිදුකරන බව සඳහන් ය.