வேன் - முச்சக்கரவண்டி மோதி விபத்து ; நால்வர் காயம்

அநுராதபுரம் - கண்டி பிரதான வீதியில் மணிக்கூண்டு கோபுரத்துக்கு அருகில் இடம்பெற்ற விபத்தில் நால்வர் காயமடைந்துள்ளதாக பொலிஸார் தெரிவித்தனர்.

அதிவேகமாக பயணித்த சிறிய ரக வேன் எதிரே அமைக்கப்பட்டிருந்த பொலிஸ் வீதித் தடுப்பு மீது மோதுவதை தவிர்ப்பதற்கு முயன்றபோது வேக கட்டுப்பாட்டை இழந்து எதிரே வந்த முச்சக்கரவண்டியுடன் மோதியதில் இந்த விபத்து இடம்பெற்றுள்ளது.

விபத்தின்போது, முச்சக்கரவண்டியில் பயணித்த மூவரும் வேன் சாரதியும் பலத்த காயங்களுக்குள்ளான நிலையில் அநுராதபுரம் போதனா வைத்தியசாலையில் அனுமதிக்கப்பட்டுள்ளதாக பொலிஸார் மேலும் தெரிவித்தனர்.