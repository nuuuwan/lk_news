ලෝකෙම හදවත් වසඟයට ගත් නිර්මාණකරුවෙකු දිවියෙන් සමුගනී

ඩිස්නි චිත්‍රපට සඳහා ගීත රචනා කළ රිචඩ් එම් ෂර්මන් අභාවප්‍රාප්ත වී තිබේ.

වයෝවෘදභාවය සමග ඇති වූ රෝගී තත්ත්වයන් හේතුවෙන් මිය යනවිට ඔහු 95 වැනි වියේ පසුවිය.

රිචඩ් එම් ෂර්මන්, මීට පෙර නැසීගිය ඔහුගේ සහෝදරයා වන රෝබට් ෂර්මන් සමඟ ඩිස්නි හි ගීත 150 කට වැඩි ප්‍රමාණයක් රචනා කර තිබේ.

"Mary Poppins" නම් ඩිස්නි චිත්‍රපටය සඳහා ෂර්මන් සහෝදරයන් නිර්මාණය කළ ගීත සඳහා 1965 දී ඔස්කාර් සම්මාන දෙකක් ද හිමිව ඇත.

සහෝදරයන් දෙදෙනාගේ නිර්මාණ අතර Jungle Book චිත්‍රපටයේ Trust in Me ගීතය සහ Chitty Chitty Bang Bang චිත්‍රපටයේ Truly Scrumptious නම් ගීතය ප්‍රධාන වේ.

ෂර්මන් සහෝදරයන්ට 2008 වසරේ දී එක්සත් ජනපද ජාතික කලා පදක්කම ද හිමිව තිබේ.