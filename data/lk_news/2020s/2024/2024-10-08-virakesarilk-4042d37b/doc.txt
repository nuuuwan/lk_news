பிரைம் வீடியோவின் அசல் திரில்லர் இணைய தொடர் ஸ்னேக்ஸ் & லேடர்ஸ்

பட மாளிகை ரசிகர்களுக்கு இணையாக தற்போது டிஜிட்டல் தளத்திலும் ரசிகர்களின் எண்ணிக்கை அதிகரித்து வருகிறது.

இவர்களுக்காக ஒவ்வொரு முன்னணி டிஜிட்டல் தள நிறுவனங்களும் வாரந்தோறும் புதிய இணைய தொடர்களை உருவாக்கி வழங்கி வருகிறது.

அந்த வகையில் பிரைம் வீடியோ எதிர்வரும் 18 ஆம் திகதியன்று ஸ்னேக்ஸ் & லேடர்ஸ் எனும் அசல் திரில்லர் இணையத் தொடரை வெளியிடுகிறது. இது தொடர்பான அதிகாரப்பூர்வமான அறிவிப்பு வெளியிடப்பட்டிருக்கிறது.

இயக்குநர்கள் அசோக் வீரப்பன், பரத் முரளிதரன் , கமலா அல்கெமிஸ் ஆகியோரின் இயக்கத்தில் உருவாகி இருக்கும் 'ஸ்னாக்ஸ் & லேடர்ஸ்' எனும் அசல் திரில்லர் இணைய தொடரில் நவீன் சந்திரா, நந்தா, மனோஜ் பாரதிராஜா, முத்துக்குமார், ஸ்ரிந்தா, ஸ்ரீஜித் ரவி, சம்ரித், சூர்யா ராகவேஷ்வர், சூரியகுமார், தருண், சாஷா பரேன் உள்ளிட்ட பலர் நடித்திருக்கிறார்கள்.

டார்க் ஹியூமர் திரில்லர் ஜேனரில் தயாராகி இருக்கும் இந்த இணைய தொடரை ஸ்டோன் பெஞ்ச் புரொடக்ஷன்ஸ் நிறுவனம் சார்பில் கார்த்திக் சுப்புராஜ் மற்றும் கல்யாண் சுப்பிரமணியன் ஆகியோர் இணைந்து தயாரித்திருக்கிறார்கள்.

இணைய தொடர் குறித்து இயக்குநர் கமலா அல்கெமிஸ் பேசுகையில், '' கில்லி ,இறை, சாண்டி ,பாலா , ஆகிய நான்கு பாடசாலையில் பயிலும் மாணவ நண்பர்கள், அவர்களின் வளரிளம் பருவ வாழ்க்கையில் எதிர்கொள்ளும் சாகச பயணத்தை விவரிக்கிறது.

ஒரு பயணத்தின் போது கவன குறைவாக செய்யும் ஒரு தவறால் இவர்கள் திசை மாறி பயணிக்கிறார்கள். அதன் பிறகு எப்படி ஒன்றிணைந்தார்கள்? என்பதை விறுவிறுப்பாக காட்சிப்படுத்தி இருக்கிறோம்'' என்றார்.

இந்த இணைய தொடர் தமிழில் மட்டுமல்லாமல் பல்வேறு மொழிகளில் மொழிமாற்றம் செய்யப்பட்டு எதிர்வரும் 18 ஆம் திகதியன்று பிரைம் வீடியோவில் வெளியாகிறது.

'சுழல்', 'வதந்தி', 'இன்ஸ்பெக்டர் ரிஷி'  என வரிசையாக அசலான இணைய தொடர்களை வழங்கி ரசிகர்களை கவர்ந்த பிரைம் வீடியோ தற்போது ஸ்னேக்ஸ் & லேடர்ஸ் டார்க் ஹியூமர் திரில்லர் ஜேனரில் அசல் இணையத் தொடரை வெளியிடுகிறது என்பது கவனிக்கத்தக்கது.