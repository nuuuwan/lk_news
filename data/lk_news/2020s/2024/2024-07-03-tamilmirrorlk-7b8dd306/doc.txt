தேசிய அரசாங்கத்தை புறக்கணிக்க முடிவு

ஜனாதிபதி ரணில் விக்கிரமசிங்கவினால் தேசிய அரசாங்கத்தை அமைப்பதற்கு முயற்சிக்கும் நிலையில், அதற்கு ஆதரவளிக்காதிருக்க எதிர்க்கட்சித் தலைவர் சஜித் பிரேமதாச தலைமையிலான ஐக்கிய மக்கள் சக்தியின் பாராளுமன்ற உறுப்பினர்கள் குழு தீர்மானித்துள்ளது.

பாராளுமன்ற வளாகத்தில் சஜித் பிரேமதாச தலைமையில் ஐக்கிய மக்கள் சக்தியின் பாராளுமன்ற குழு உறுப்பினர்கள் குழு   செவ்வாய்க்கிழமை (02)  கூடிய போதே இந்தத் தீர்மானம் எடுக்கப்பட்டுள்ளது.

தேசிய அரசாங்கத்தை அமைக்கும் திட்டத்திற்கு ஆதரவளிக்கக் கூடாது என்ற நிலைப்பாட்டில் அனைவரும் இருக்க வேண்டும் என்ற யோசனை பாராளுமன்ற உறுப்பினர் புத்திக  முன்வைக்கப்பட்டுள்ளது. அதற்கு கூட்டத்தில் கலந்துகொண்டிருந்த அனைவரும் இணக்கம் வெளியிட்டுள்ளனர்.

இதேவேளை கட்சியின் மத்திய செயற்குழு கூட்டத்தில் எடுத்துள்ள தீர்மானத்தை மீறாமல், அனைவரும் ஒரே கொள்கையில் பயணிக்க வேண்டும் என்றும், சஜித் பிரேமதாசவை பலப்படுத்தி கட்சியை முன்னால் கொண்டு செல்ல நடவடிக்கை எடுக்க வேண்டும் என்றும் இதன்போது தீர்மானம் எடுக்கப்பட்டுள்ளது.