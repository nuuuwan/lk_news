சீரற்ற காலநிலையால் பாதிக்கப்பட்டவர்களுக்கு உதவி வழங்குமாறு ஜனாதிபதி பணிப்பு !

தற்போதைய அனர்த்த நிலைமையினால் முற்றாக சேதமடைந்த அனைத்து வீடுகளையும் அரசாங்க செலவில் முப்படை மற்றும் பொலிஸாரின் உதவியுடன் இரு மாதங்களுக்குள் நிர்மாணிப்பதற்கு நடவடிக்கை எடுக்குமாறு ஜனாதிபதி ரணில் விக்ரமசிங்க சம்பந்தப்பட்ட தரப்பினருக்கு பணிப்புரை விடுத்தார்.

இதேவேளை, நிலவும் சீரற்ற காலநிலையினால் மண் மேடுகள் சரிந்து அல்லது மரங்கள் முறிந்து, ரயில் மற்றும் வீதிப் போக்குவரத்திற்கு தடை ஏற்பட்டால், உடனடியாக பிராந்திய பொறியலாளர்களுக்கு அறிவிக்குமாறும், இதுகுறித்து நடவடிக்கை எடுக்கும் முழுமையான அதிகாரம் பிராந்திய பொறியலாளர்களுக்கு வழங்கப்பட்டுள்ளதாகவும் போக்குவரத்து, நெடுஞ்சாலைகள் அமைச்சின் செயலாளர், பொதுமக்களுக்கு அறிவித்துள்ளார்.