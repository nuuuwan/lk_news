පරාටේ නීතිය අත්හිටුවීමෙන් බැංකු චකිතයට පත්වෙයි

පරාටේ නීතිය හරහා ණය අය කරගැනීම අත්හිටුවමින් ආණ්ඩුව ගත් ඒකපාර්ශ්වීය තීරණය බැංකු ක්ෂේත්‍රයට විශාල සෘණාත්මක බලපෑමක් ඇති කරනු ඇති බව ශ්‍රී ලංකා බැංකු සංගමය (SLBA) ප්‍රකාශ කරයි.

නිවේදනයක් නිකුත් කරමින් ඔවුන් පෙන්වා දෙන්නේ සමස්ත ව්‍යාපාරික ප්‍රජාව නියෝජනය නොකරන ණය පැහැරහරින්නන් කිහිප දෙනෙකුගේ බලපෑම්වලට ප්‍රතිචාරයක් මෙම තීරණය ගෙන ඇති බවය.

ශ්‍රී ලංකා මහ බැංකුවේ (CBSL) බලපත්‍රලාභී රාජ්‍ය බැංකු, ලැයිස්තුගත පෞද්ගලික බැංකු සහ ජාත්‍යන්තර බැංකුවල ශාඛා කාර්යාල ආදී සියලුම බැංකු නියෝජනය කරන ශ්‍රී ලංකා බැංකු සංගමය (SLBA) පැවසූයේ, ණය අය කරගැනීමේ නීති මැඬ පැවැත්වීම සඳහා රජයේ මැදිහත්වීම අනතුරු ඇඟවීමක් වන බවය.

මේ පිළිබඳව බැංකු සමඟ කිසිඳු සාකච්ඡාවක් සිදුකර නොමැති බව පෙන්වා දුන් එම සංගමය රජයේ මෙම තීරණය හේතුවෙන් සියලුම ව්‍යාපාරිකයන්ට ණය ලබාගැනීමේ පිරිවැය වැඩි වනු ඇති බවද පැවසීය.

SLBA Statement on Suspension of Parate Action - Sinhala - Unicode by poornima on Scribd