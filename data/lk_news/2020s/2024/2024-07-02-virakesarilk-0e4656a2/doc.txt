சர்வதேச பிணைமுறி பத்திரதாரர்களிடம் அரசாங்கம் சரணடைந்துள்ளது - சஜித்

அரசாங்கத்தின் உள்நாட்டு கடன் மறுசீரமைப்பு செயல்முறையும், வெளிநாட்டு கடன் மறுசீரமைப்பு செயல்முறையும் நடந்த வரும் வேளையில், சர்வதேச பிணைமுறி பத்திரதார கடனாளர்களுக்கு அடிபணிந்து நடந்து கொண்டுள்ளனர் என்பது வெளிப்படுகிறது.

சர்வதேச பிணைமுறி பத்திரதாரர்கள் அச்சுறுத்த முயற்சிக்கும் போது, உள்நாட்டுக் கடன் மறுசீரமைப்பைச் செயல்படுத்தி பெரும் செல்வந்தர்களை பாதுகாத்து, உழைக்கும் மக்களின் ஓய்வூதிய நிதியங்களுக்கு அழுத்தம் பிரயோகிக்கப்பட்டதாகவும் எதிர்க்கட்சித் தலைவர் சஜித் பிரேமதாஸ தெரிவித்தார்.

ஜனாதிபதி ரணில் விக்கிரமசிங்க இன்று செவ்வாய்க்கிழமை (02) பாராளுமன்றத்தில் ஆற்றிய உரைக்கு பதிலளிக்கும் போதே எதிர்க்கட்சித் தலைவர் சஜித் பிரேமதாச மேற்கண்டவாறு தெரிவித்தார்.

சர்வதேச பிணைமுறி பத்திரதாரர்களுடன் பேச்சுவார்த்தைகள் சிறந்த முறையில் முன்னெடுக்கப்பட்டிருந்தால், சர்வதேச பிணைமுறி பத்திரதாரர்களை பிரதிநிதித்துவப்படுத்தும் குழு அறிக்கைகளை வெளியிட்டிருக்காது.

அரசாங்கத்தின் அக்கறையின்மை குறித்து 2024 ஜனவரி 31 ஆம் திகதி அறிக்கையொன்றை விடுத்து வெளியிட்டுள்ளதாகவும் எதிர்க்கட்சித் தலைவர் இங்கு சுட்டிக்காட்டினார்.