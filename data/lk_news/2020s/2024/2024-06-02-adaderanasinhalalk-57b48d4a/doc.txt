අත්තනගලු ඔය ආශ්‍රිත පහත්බිම්වල ජනතාවට විශේෂ නිවේදනයක්

අත්තනගලු ඔය ආශ්‍රිත පහත්බිම් සඳහා ඇම්බර් වර්ණයෙන් යුතු අනතුරු ඇඟවීමේ නිවේදනයක් නිකුත් කර තිබේ.

එහි දැක්වෙන්නේ ඉදිරි පැය 48ක කාලය තුළ දිවුලපිටිය, මීරිගම, අත්තනගල්ල, මහර, ගම්පහ, මිනුවන්ගොඩ, ජාඇල, කටාන සහ වත්තල ප්‍රදේශවලට ගංවතුර තත්ත්වයක් ඇතිවීමේ අවදානමක් පවතින බවය.

ඒ අනුව එම පහත්බිම් හරහා වැටී ඇති ඇතැම් මාර්ග ජලයෙන් යටවීමේ අවදානමක් පැවතීම හේතුවෙන් එම ප්‍රදේශ ආශ්‍රිත මාර්ගවල ගමන්ගන්නා පුද්ගලයින් මේ සම්බන්ධයෙන් අවධානයෙන් ගමන්කළ යුතු වෙයි.