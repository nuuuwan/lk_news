යුක්තියට තවත් පිරිසක් කොටුවෙති

යුක්තිය විශේෂ මත්ද්‍රව්‍ය මෙහෙයුම යටතේ අද (24) අලුයම 12.30න් අවසන් වූ පැය 24 තුළ සිදුකළ මෙහෙයුම්වලදී සැකකරුවන් 930 දෙනෙකු අත්අඩංගුවට ගෙන තිබේ.

පොලීසිය සඳහන් කළේ, මත්ද්‍රව්‍ය වැරදි සම්බන්ධ සැකකරුවන් 664ක් සහ අපරාධ අංශ වෙත යොමු කළ ලැයිස්තුවේ සිටි සැකකරුවන් 266ක් ද අත්අඩංගුවට ගෙන ඇති බවය.

වැටලීම්වලදී හෙරොයින් ග්‍රෑම් 425ක්, අයිස්  ග්‍රෑම් 235ක්, ගංජා කිලෝ ග්‍රෑම් 06ක්,  මත්පෙති 4,351ක් ආරක්ෂක භාරයට ගෙන තිබේ.

මත්ද්‍රව්‍ය වැරදි සම්බන්ධ අත්අඩංගුවට ගත් සැකකරුවන් 664 දෙනා අතරින් සැකකරුවන් 08 කට රැඳවුම් නියෝග මත වැඩිදුර විමර්ශන සිදුකරන අතර මත්ද්‍රව්‍යවලට ඇබ්බැහිවුවෙකු පුනරුත්ථාපනය සඳහා යොමු කර ඇති බව පොලීසිය පැවසුවේය.