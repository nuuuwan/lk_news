ஐ.ஜி.பி பிர​ச்சினையை தீர்க்க கோரிக்கை

பொலிஸ் மா அதிபர் (IGP) தொடர்பில் தற்போது நிலவும் பிரச்சினைக்கு தீர்வு காணுமாறு தேர்தல்கள் ஆணைக்குழு ஜனாதிபதி ரணில் விக்கிரமசிங்கவிடம் உத்தியோகபூர்வமாக கோரிக்கை விடுத்துள்ளது.

பொலிஸ் மா அதிபர் இல்லாத காரணத்தினால் ஏற்படக்கூடிய நிறுவன ரீதியான இடையூறுகளை நிவர்த்தி செய்வதே கடிதத்தின் நோக்கம் என தேர்தல்கள் ஆணைக்குழுவின் தலைவர் ஆர்.எம்.ஏ.எல்.  ரத்நாயக்க குறிப்பிட்டார்.

எவ்வாறாயினும், பொலிஸ் மா அதிபரின் பற்றாக்குறை கவலையளிக்கும் அதே வேளையில், எதிர்வரும் தேர்தல்களை முன்னெடுப்பதற்கு இது ஒரு குறிப்பிடத்தக்க தடையாக கருதப்படவில்லை என அவர் தெளிவுபடுத்தினார்.