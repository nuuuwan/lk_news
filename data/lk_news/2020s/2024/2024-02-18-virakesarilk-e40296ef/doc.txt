மீகொடை கொள்ளைச் சம்பவம் : 5 பேர் கைது

மீகொடை பொருளாதார மத்திய நிலையத்தில் இடம்பெற்ற கொள்ளைச் சம்பவம் தொடர்பில் இதுவரை 5 பேர் கைது செய்யப்பட்டுள்ளதாகவும் அவர்களில் மூவர் வர்த்தகர்கள் எனவும் பொலிஸார் தெரிவித்துள்ளனர்.

குறித்த கொள்ளைச் சம்பவத்தில் உளவு பார்த்ததாக திஸ்ஸமஹாராம பிரதேசத்தைச் சேர்ந்த வர்த்தகர் ஒருவரை பொலிஸார் கண்டுபிடித்தது அவரை கைது செய்துள்ளனர்.

இவர் திஸ்ஸமஹாராம பிரதேசத்தில் மிளகாய் பொடி வியாபாரத்தில் ஈடுபடுவதாகவும் உடற்கட்டுமான நிலையம் ஒன்றை நடத்தி வருவதாகவும் பொலிஸார் தெரிவித்தனர்.

மேலும், சம்பவம் தொடர்பில் இம்புல்கம மற்றும் கடவத்தை பிரதேசங்களில் வசிக்கும் வர்த்தகர்கள் இருவரை கைது செய்துள்ளதாக பொலிஸ் ஊடகப் பேச்சாளர் பிரதி பொலிஸ் மா அதிபர் நிஹால் தல்துவ தெரிவித்துள்ளார்.