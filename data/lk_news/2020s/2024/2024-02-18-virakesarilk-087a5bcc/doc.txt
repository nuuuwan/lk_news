தேர்தல் காலத்தில் நிறைவேற்று அதிகார ஜனாதிபதி முறை நீக்கப்படாது ; அது எதிர்க்கட்சிகள் உருவாக்கிய கதை - ஜனாதிபதி

நிறைவேற்று அதிகார ஜனாதிபதி முறையை நீக்குவதற்காக குறுகியவழிமுறைகள் எதுவும் இல்லை என ஜனாதிபதி ரணில்விக்கிரமசிங்க தெரிவித்துள்ளார் என ஐலண்ட் செய்தி வெளியிட்டுள்ளது.

நிறைவேற்று அதிகார ஜனாதிபதி முறையைநீக்குவதற்கு குறுகியவழிமுறைகள் எதுவும் இல்லை என  இந்தநாட்டு மக்களிற்கு நன்கு தெரியும் என ஜனாதிபதி ரணில்விக்கிரமசிங்க தெரிவித்துள்ளார்.

ஜனாதிபதி அலுவலகத்தில் நாடாளுமன்ற உறுப்பினர்கள் சிலருடனான சந்திப்பின்போது  எழுப்பப்பட்ட கேள்விக்கு பதிலளிக்கையில் ஜனாதிபதி இதனை தெரிவித்துள்ளார்.

ஜனாதிபதி தேர்தல் உரிய நேரத்தில் இடம்பெறும் இக்காலப்பகுதியில் நிறைவேற்று அதிகாரஜனாபதிமுறை நீக்கப்படாது என ஜனாதிபதி  தெரிவித்தார் என ஐலண்ட் செய்தி வெளியிட்டுள்ளது.

ஜனாதிபதி தேர்தலை பிற்போடும் எனக்கில்லை என்பதை நான் பல தடவை தெரிவித்துள்ளேன் அதற்கான நிதிகள் உள்ளன நிறைவேற்று அதிகாரஜனாதிபதி முறைநீக்கம் குறித்த கதைகளை எதிர்கட்சியினரே பரப்பிவருகின்றனர் என ஜனாதிபதி தெரிவித்துள்ளார்.

எதிர்கட்சியில் பிளவுபட்டுள்ள இரண்டு குழுக்களிற்கு இடையில் மோதல்கள் இடம்பெறுகின்றன ஒருகுழுவிற்கு மக்கள் மத்தியில் செல்வாக்குள்ளதாக தெரியவரும்போது பாரம்பரிய எதிர்கட்சி பதற்றமடைகின்றது என தெரிவித்துள்ள ஜனாதிபதி தங்கள் ஊடக நண்பர்களை பயன்படுத்தி அவர்கள் நிறைவேற்று அதிகார ஜனாதிபதிமுறை ஒழிப்பு குறித்த தகவல்களை பரப்பினார்கள் எனது பேரை பயன்படுத்தி அவர்கள் இந்த தகவல்களை பரப்புகின்றனர் என மேலும் தெரிவித்துள்ளார்.

நிறைவேற்று அதிகாரஜனாதிபதி முறையை அவசரஅவசரமாக முன்னெடுக்க முடியாது என்பது இந்த நாட்டு மக்களிற்கு எதிர்கட்சியினரை விட நன்கு தெரியும் அதற்கான நடைமுறைகள் உள்ளன நாங்கள் இந்த பொறிக்குள் சிக்ககூடாது எனவும் ஜனாதிபதி தெரிவித்துள்ளார்.

நிறைவேற்று அதிகார ஜனாதிபதி முறை நீக்கம் குறித்து உங்கள் நேரத்;தை வீணாக்காதீர்கள் பொருளாதார மீட்சி குறித்து பேசுங்கள் என அவர்தெரிவித்துள்ளார்.