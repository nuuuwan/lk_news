சுற்றுலாப் பயணிகளின் செயலால் கவலை

மலையக பிரதான ரயில் பாதையில் பயணிக்கும் வெளிநாட்டு சுற்றுலாப் பயணிகள் விரைவு ரயில்களின் கால் பலகைகளில் பயணிப்பதால் விபத்துக்கள் ஏற்படுவதாக ரயில் பயணிகள் கவலை தெரிவித்தனர்.

சுற்றுலாப் பயணிகள் தங்களின் ஆபத்தைப் பொருட்படுத்தாமல் ஃபுட் போர்டில் ஏறி செல்ஃபி எடுப்பதை வழக்கமாகக் கொண்டிருப்பதாகவும், அண்மைக்காலமாக பல விபத்துக்கள் ஏற்பட்டு அதில் சில உயிரிழப்புகள் ஏற்பட்டதாகவும் அவர்கள் சுட்டிக்காட்டினர்.

சமீபத்தில், ஒஹியா ரயில் நிலையத்திற்கு அருகில் கடந்த ஞாயிற்றுக்கிழமை (21) பொடி மனிகே எக்ஸ்பிரஸில் வெளிநாட்டு பெண் ஒருவர் கீழே விழுந்தார், சுமார் ஒரு மாதத்திற்கு முன்பு இதேபோன்ற சம்பவத்தில் ஈரானிய சுற்றுலாப் பயணி ஒருவர் பலத்த காயமடைந்தார்.

இந்த அபாயகரமான பயணத்தை சுற்றுலா பயணிகள் மேற்கொள்வதை தடுக்க புகையிரத காவலர்கள் மற்றும் பாதுகாப்பு சேவை அதிகாரிகள் நடவடிக்கை எடுக்க வேண்டுமென பயணிகள் சுட்டிக்காட்டியுள்ளனர்.