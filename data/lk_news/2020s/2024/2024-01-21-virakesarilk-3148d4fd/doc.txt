அணி­சேரா தலை­மை­யி­லி­ருந்து அமெ­ரிக்க -இஸ்ரேல் போர் வெறி­யர்­க­ளுடன் அணி­சேர்தல் வரை இலங்கை

1986ஆம் ஆண்டு இஸ்ரேலிய ஜனாதிபதி சாய்ம் ஹெர்சாக் இலங்கைக்கு உத்தியோகபூர்வ விஜயம் ஒன்றை மேற்கொண்டிருந்தார். ஜனாதிபதி ரணசிங்க பிரேமதாச 1990 ஏப்ரல் 20 இல் கொழும்பில் உள்ள இஸ்ரேலிய நலன்புரிப் பிரிவை மூடிவிட்டு இஸ்ரேலுடனான இராஜதந்திர உறவுகளை துண்டித்தார். 2000ஆம் ஆண்டு ஜுன் மாதத்தில் இரு நாடுகளுக்கும் இடையிலான இராஜதந்திர உறவுகள் மீண்டும் தொடங்கப்பட்டன.

பலஸ்தீன மக்களாதரவுக்கான இலங்கைக் குழுவின் தலைவராக ஜனாதிபதி மஹிந்த ராஜபக் ஷ, 1975 ஆம் ஆண்டு முதல் இருந்த போதிலும் இஸ்ரேலுடனான இலங்கையின் உறவுகள் தொடர்ந்தும் வளர்ச்சியடைந்தன. இவ்விரு நாடுகளுக்கும் இடையிலான இடைத்தொடர்புகளின் உச்சகட்ட நிகழ்வாக ஜனாதிபதி மஹிந்த ராஜபக் ஷ, 2014 ஜனவரி மாதம் மேற்கொண்ட இஸ்ரேலுக்கான இரண்டு நாள் விஜயத்தினைக் குறிப்பிடலாம்.