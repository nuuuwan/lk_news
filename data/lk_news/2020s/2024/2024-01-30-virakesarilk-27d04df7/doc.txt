இலங்கையில் ஊழலில் ஈடுபடுபவர்களின் பட்டியலில் முதலிடத்தில் பொலிஸார் : இரண்டாமிடத்தில் எம்.பி.க்கள்..!

இலங்கையில் அதிகம் இலஞ்ச ஊழல் நடவடிக்கைகளில் ஈடுபடும் பிரிவாக இலங்கை பொலிஸ் துறை காணப்படுவதாக பேராதனை பல்கலைக்கழக ஆய்வொன்று  கூறுகின்றது. நாட்டின் சட்டம் ஒழுங்கை காக்கும் உயரிய சேவையில் ஈடுபட்டுள்ள இத்துறையினர் இதில் முதலிடத்தைப் பிடித்திருப்பது ஆச்சரியமான விடயமல்ல என்றும் சுட்டிக்காட்டப்பட்டுள்ளது. அதே போன்று அதிக ஊழலில்  ஈடுபடுவர்களில் இரண்டாமிடத்தை நாடாளுமன்ற உறுப்பினர்கள் பெற்றுள்ளனர். மக்களால் தெரிவு செய்யப்பட்டு நாடாளுமன்றில் அங்கம் வகிக்கும் இவர்கள் பல சலுகைகளையும் பெறும் நபர்களாக உள்ளனர். அப்படியிருந்தும் அவர்கள்  ஊழல் நிறைந்தவர்களாகவே உள்ளதாக  சுட்டிக்காட்டப்பட்டுள்ளது. பேராதனை பல்கலைக்கழக பொருளியல் துறை பேராசிரியர்கள் இருவர் இணைய வழியில் ஐந்நூறு பேரிடம் திரட்டிய தகவல்களில் அடிப்படையில் இந்த விடயங்கள் வெளிப்பட்டுள்ளன.