ජීවිත බිලිගත් මාරක අනතුරු

ගෙවී ගිය පැය 24ක කාලය තුළ ප්‍රදේශ කිහියකින් වාර්තා වූ රිය අනතුරුවලින් කාන්තාවක් ඇතුළු පුද්ගලයින් සිව්දෙනෙකු ජීවිතක්ෂයට පත්ව තිබේ.

ඊයේ (27) එම රත්ගම, පොළොන්නරුව, මාලඹේ සහ ජාඇල පොලිස් වසම්වල එම අනතුරු සිදුව තිබුණි.

රත්ගම, රත්න උදාගම ප්‍රදේශයේ අතුරු මාර්ගයක කඳු සහිත ස්ථානයක ධාවනය වූ පාපැදියක්, පැදිකරුට පාලනය කර ගත නොහැකිව තාප්පයක ගැටී සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ.

එලෙස මියගොස් ඇත්තේ, කදුරුපේ, බූස්ස ප්‍රදේශයේ පදිංචිව සිටි 51 හැවිරිදි පුද්ගලයෙකි.

මේ අතර පොළොන්නරුව ගල්කොරිය හන්දියේ සිට ගල්කොරිය දෙසට ගමන්කළ පාපැදියක් මාර්ගයේ පෙරළීමෙන් සිදුවූ අනතුරකින් 68 හැවිරිදි පුද්ගලයෙකු මියගොස් තිබේ.

මේ අතර මාලඹේ - හෝකන්දර මාර්ගයේ හෝකන්දර ප්‍රදේශයේදී ත්‍රිරෝද රථයක් රියදුරුට පාලනය කර ගත නොහැකිව මාර්ගයෙන් ඉවතට ලිස්සා ගොස් බස්නැවතුම්පොළක සිටි කාන්තාවකගේ ගැටී අනතුරක් සිදුව තිබේ.

අනතුරින් බරපතළ තුවා ලැබූ 70 හැවිරිදි කාන්තාවක් හෝමාගම රෝහලට ඇතුළත් කිරීමේදී මියගොස් ඇත.

මේ අතර ජාඇල - මිනුවන්ගොඩ මාර්ගයේ  සී.ටී.බී හන්දිය ප්‍රදේශයේදී වෑන් රථයක් පාපැදියක ගැටී සිදුවූ අනතුරකින් 47 හැවිරිදි පුද්ගලයෙකු ජීවිතක්ෂයට පත්ව තිබේ.