600,000  மாத்திரைகளுடன் ஒருவர் கைது

44 வயதுடைய நபர் ஒருவர் இளைஞர்கள் மற்றும் பாடசாலை மாணவர்களை குறிவைத்து ரூ. 60 மில்லியன் பெறுமதிமிக்க 600,000 மருந்து மாத்திரைகளை விற்பனை செய்த சந்தேகத்தின் பேரில் இலங்கை கடற்படை மற்றும் பொலிஸ் விசேட அதிரடிப்படையினரால் (STF) செய்யப்பட்டுள்ளார்.

மேலதிக விசாரணைகளின் விளைவாக போதைப்பொருள் கடத்தலுக்கு பயன்படுத்தப்பட்ட லொறி ஒன்றும்  பொரளை பிரதேசத்தில் கைப்பற்றப்பட்டுள்ளது.

குறித்த சந்தேக நபர் கடற்படை புலனாய்வுப் பிரிவினருக்கு கிடைத்த தகவலின் அடிப்படையில் கைது செய்யப்பட்டுள்ளார்.

சந்தேகநபர், குறித்த போதை மாத்திரைகள் மற்றும் லொறியுடன் மேலதிக சட்ட நடவடிக்கைகளுக்காக கொழும்பு பொலிஸ் போதைப்பொருள் பணியகத்திடம் ஒப்படைக்கப்பட்டுள்ளார்.