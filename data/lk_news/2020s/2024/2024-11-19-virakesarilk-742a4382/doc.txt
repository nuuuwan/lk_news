வெளிநாட்டு துப்பாக்கி, தோட்டாக்களுடன் முதியவர் கைது !

கண்டி, அலவத்துகொட பொலிஸ் பிரிவிற்கு உட்பட்ட துனுவில பிரதேசத்தில் வெளிநாட்டில் தயாரிக்கப்பட்ட துப்பாக்கி மற்றும்  தோட்டாக்களுடன் முதியவர் ஒருவர் நேற்று திங்கட்கிழமை (18) கைது செய்யப்பட்டுள்ளதாக அலவத்துகொட பொலிஸார் தெரிவித்தனர்.

அலவத்துகொட பொலிஸாருக்குக் கிடைத்த தகவலின் அடிப்படையில்  மேற்கொள்ளப்பட்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் கண்டி, அக்குறனை பிரதேசத்தில் வசிக்கும் 70 வயதுடைய முதியவர் ஆவார்.

சந்தேக நபரிடம் இருந்து போர் 12 ரக துப்பாக்கி ஒன்றும் 06 தோட்டாக்களும் பொலிஸாரால் கைப்பற்றப்பட்டுள்ளது.