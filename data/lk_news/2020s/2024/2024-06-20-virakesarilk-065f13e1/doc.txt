ஒரு நாடு தாக்கப்பட்டால் மற்றைய நாடு உடனடியாக இராணுவ உதவியை வழங்க வேண்டும் - ரஷ்யாவிற்கும் வடகொரியாவிற்கும் இடையில் இணக்கப்பாடு- ஒப்பந்தம் கைச்சாத்தானது

ரஷ்யாவும் வடகொரியாவும் பரஸ்பரம் ஒருநாடு தாக்கப்பட்டால் மற்றைய நாடு உடனடி இராணுவ உதவியை  உடனடியாக வழங்குவதற்கான உடன்படிக்கையில் கைச்சாத்திட்டுள்ளன.

ரஷ்ய ஜனாதிபதி விளாடிமிர் புட்டினின் வடகொரிய விஜயத்தின்போது இரு நாடுகளின் தலைவர்களும் இந்த உடன்படிக்கையில் கைச்சாத்திட்டுள்ளனர்.

இரண்டு நாடுகளிற்கும் இடையில் கடந்த பல வருடங்களாக கைச்சாத்திடப்பட்ட உடன்படிக்கைகளில் இதுவே மிக முக்கியமானது என சிஎன்என் தெரிவித்துள்ளது.

மேலும் இந்த உடன்படிக்கை பனிப்போர்காலத்தின் 1961ம் ஆண்டு பரஸ்பர பாதுகாப்பு உறுதிமொழிக்கு மீண்டும் உயிர்கொடுக்கும் முயற்சி என சிஎன்என் தெரிவித்துள்ளது.

மேலும் இந்த உடன்படிக்கை ஐக்கிய நாடுகள் பாதுகாப்பு சபையில் வீட்டோ அதிகாரத்தை கொண்டுள்ள நாட்டுடன் வடகொரிய ஜனாதிபதியின் உறவுகளை வலுப்படுத்தியுள்ளது.

இரண்டு நாடுகளில் ஒரு நாடு இராணுவரீதியான நடவடிக்கையை எதிர்கொண்டால் மற்றைய நாடு உடனடியாக இராணுவ உதவியையும் ஏனைய உதவிகளையும் வழங்கவேண்டும் என உடன்படிக்கையில் தெரிவிக்கப்பட்டுள்ளது.