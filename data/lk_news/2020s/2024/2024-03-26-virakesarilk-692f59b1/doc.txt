கப்பல் மோதியதால் பாலம் இடிந்து, பல வாகனங்கள் ஆற்றில் வீழ்ந்தன: அமெரிக்காவில் சம்பவம்

அமெரிக்காவில் நீண்ட பாலமொன்றின் மீது பாரிய கப்பல் மோதியதால், அப்பாலம் ஆற்றில் இடிந்து வீழ்ந்தது. இதனால் பல வாகனங்களும் ஆற்றில் வீழ்ந்துள்ளன.

மேரிலண்ட் மாநிலத்தின் பால்டிமோர் நகரிலுள்ள பிரான்சிஸ் ஸ்கொட் கீ பிரிட்ஜ் எனும் பாலமே இவ்வாறு இடிந்தது.

மொத்தமாக  2.6 கிலோமீற்றர் (1.6 மைல்) நீளமான இப்பாலத்தின் மீது இன்று அதிகாலை 1.27 மணியளவில் பாரிய சரக்குக் கப்பலொன்று, மோதியதாக அதிகாரி ஒருவர் தெரிவித்துள்ளார்.

அவ்வேளையில் குறைந்தபட்சம் 20 நிர்மாண ஊழியர்கள் பாலத்தில் இருந்தனர் என அதிகாரிகள் தெரிவித்துள்ளனர்.