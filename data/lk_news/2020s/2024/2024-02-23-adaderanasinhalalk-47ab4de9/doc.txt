වෙඩි තැබීමකට අදාළ සැකකරුවෙකු අත්අඩංගුවට

සංවිධානාත්මක අපරාධ කල්ලි නායකයෙකු වන ගනේමුල්ල සංජීවගේ මෙහෙයවීමෙන් කඳාන ප්‍රදේශයේ ව්‍යාපාරිකයෙකුගේ නිවසට වෙඩි තැබීම සඳහා පැමිණි යතුරුපැදියේ පැදිකරු අත්අඩංගුවට ගත් බව මත්තේගොඩ පොලීසිය පවසයි.

සැකකරු සූරියආර ප්‍රදේශයේ පදිංචි 'කොට්ටාවේ සුද්දා' නැමැති 40 හැවිරිදි අයෙකි.

ගනේමුල්ල සංජීව අවස්ථා කිහිපයක දී ව්‍යාපාරිකයාගෙන් කප්පම් ඉල්ලා ඊට යහපත් ප්‍රතිචාරයක් නොලැබීම මත ඔහුව බිය ගැන්වීමේ අරමුණින් ඔහුගේ නිවසට වෙඩිතබා ඇති බව වාර්තා වේ.

කඳාන පොලීසිය සහ අපරාධ පරීක්ෂණ දෙපාර්තමේන්තුව මේ පිළිබඳ කළ විමර්ශන අතරතුරදී කොට්ටාවේ සුද්දා නැමැත්තා  මෙලෙස අත්අඩංගුවට පත්ව ඇත.

කෙසේ වෙතත් වෙඩික්කරු මේ වන විට විදේශයකට පළා ගොස් ඇති බව වාර්තා වේ.