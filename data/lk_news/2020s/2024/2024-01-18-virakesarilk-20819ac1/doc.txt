கொழும்பில் பல்கலைக்கழக கல்விசாரா ஊழியர்களின்  ஆர்ப்பாட்டத்தில் பொலிஸார் கண்ணீர்ப்புகை பிரயோகம்!

கொழும்பு ஸ்ரீ ஜயவர்தனபுர பல்கலைக்கழகத்துக்கு  அருகில் பல்கலைக்கழக கல்விசாரா ஊழியர்கள் ஏற்பாடு செய்திருந்த ஆர்ப்பாட்டத்தின் மீது பொலிஸார் கண்ணீர் புகைப்  பிரயோகத்தை மேற்கொண்டுள்ளனர்.

வியாழக்கிழமை (18)  இந்த ஆர்ப்பாட்டம் முன்னெடுக்கப்பட்டபோதே போராட்டத்தைக்  கலைக்க பொலிஸார் கண்ணீர் புகைப்  பிரயோகத்தை மேற்கொண்டுள்ளனர்.

நாடளாவிய ரீதியில் பல்கலைக்கழக கல்விசாரா ஊழியர்கள்  சம்பள அதிகரிப்புக் கோரி பணிப்புறக்கணிப்பு போராட்டத்தை முன்னெடுத்துள்ளனர்.

மேலும், சம்பள முரண்பாடுகளை தீர்க்க அதிகாரிகள் நடவடிக்கை எடுக்காவிட்டால் தொடர் வேலை நிறுத்தத்தில் ஈடுபட நேரிடும் என  தொழிற்சங்க சம்மேளனம் தெரிவித்துள்ளது.