මස්ක්ට පමණක් දෙවැනි වූ සකර්බර්ග්

මෙටා ප්‍රධාන විධායක මාර්ක් සකර්බර්ග් ලොව ධනවත්ම පුද්ගලයින් අතර දෙවන ස්ථානයට පත්ව තිබේ.

ඒ මේ දක්වා එම ස්ථානයේ පසු වූ AMAZON සමාගමේ නිර්මාතෘ ජෙෆ් බේසෝස් තෙවන ස්ථානයට පත් කරමිනි.

මාර්ක් සකර්බර්ගේ ආදායම අමෙරිකානු ඩොලර් බිලියන 206.2ක් ලෙස දැක්වෙන අතර මේ වසරේ දෙවන කාර්තුවේ දී ඔහුගේ ආදායම 23% කින් වර්ධනය වී ඇති බව විදෙස් වාර්තා පෙන්වා දෙයි.

මස්ක් ලොව ධනවත්ම පුද්ගලයා ලෙස පෙරමුණේ පසුවන අතර ඔහුගේ ආදායම අමෙරිකානු ඩොලර් බිලියන 256 කි.

ලොව ධනවත්ව පුද්ගලයින් අතර තෙවන ස්ථානයට පත්ව සිටින ජෙෆ් බේසෝස්ගේ ආදායම දැක්වෙන්නේ අමෙරිකානු ඩොලර් බිලියන 205ක් ලෙසය.