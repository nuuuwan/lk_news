அனர்த்தத்தினால் பாதிக்கப்பட்ட பகுதிக்கு சாகல விஜயம்

சீரற்ற காலநிலையினால் பாதிக்கப்பட்ட மக்களுக்கு நிவாரணம் வழங்குவதில் பழைய சுற்று நிருபங்களுக்கு அப்பாற்பட்டு புதிய சுற்று நிருபங்களின் பிரகாரம் செயற்படுமாறு அதிகாரிகளுக்கு பணிப்புரை வழங்கப்பட்டுள்ளதாக தேசிய பாதுகாப்பு தொடர்பான ஜனாதிபதியின் சிரேஷ்ட ஆலோசகரும் ஜனாதிபதி பணிக்குழாம் பிரதானியுமான சாகல ரத்நாயக்க தெரிவித்தார்.

வெள்ளத்தினால் பாதிக்கப்பட்ட கடுவெல பிரதேச மக்களின் நலன்களை ஆராய்வதற்காகவும், அந்த மக்களுக்கான நிவாரண வேலைத்திட்டம் தொடர்பில் ஆராய்வதற்காகவும் நேற்று கண்காணிப்பு விஜயத்தில் கலந்து கொண்ட போதே அவர் இவ்வாறு குறிப்பிட்டார்.

வெள்ளம் வடிந்ததன் பின்னர் மக்களின் வாழ்வாதாரத்தை மீட்டெடுக்கும் வேலைத்திட்டத்தை பார்வையிட்டதுடன், மக்களை மீள்குடியேற்றுவதற்குத் தேவையான அனைத்து வசதிகளையும் செய்து கொடுக்குமாறு சாகல ரத்நாயக்க, அதிகாரிகளுக்கு பணிப்புரை வழங்கினார்.

வெள்ளத்தால் பாதிக்கப்பட்ட பகுதியிலுள்ள வீடுகளைப் பார்வையிட்ட சாகல ரத்நாயக்க, வீட்டு உரிமையாளர்களுடன் உரையாடலில் ஈடுபட்டுள்ளார். எதிர்காலத்தில் இவ்வாறான வெள்ள நிலைமையைக் கட்டுப்படுத்த எடுக்க வேண்டிய நடவடிக்கைகள் குறித்தும் அவர் கலந்துரையாடினார்.

இதேவேளை, கடுவெல வரலாற்றுச் சிறப்புமிக்க ஸ்ரீ ரன்கடு பத்தினி விகாரை வளாகத்தில் வெளிநாட்டு வைத்தியக் குழுவின் பங்குபற்றுதலுடன் நடைபெறும் வைத்திய முகாமையும் சாகல ரத்நாயக்க பார்வையிட்டார். (a)