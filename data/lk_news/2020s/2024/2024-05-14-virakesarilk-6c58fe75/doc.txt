சுவசெரிய அம்பியூலன்ஸ் சேவை செயலிழப்பதாக எதிர்க்கட்சித் தலைவர் குற்றச்சாட்டு

ஹர்ஷ டி சில்வாவின் எண்ணக்கருவாக ஆரம்பிக்கப்பட்ட சுவசெரிய அம்பியூலன்ஸ் சேவையின் 322 அம்பியூலன்ஸ் வண்டிகளில் 56 வண்டிகள் செயழிலந்துள்ளதாக எதிர்க்கட்சித் தலைவர் சஜித் பிரேமதாஸ இன்று (14 ) பாராளுமன்றில் தெரிவித்தார்.

சுவசெரிய அம்பியூலன்ஸ் சேவைகளில் பணிபுரிந்த சாரதிகளும் அவசர சேவை உத்தியோகத்தர்களும் நாட்டை விட்டு வெளியேறியுள்ளதாக எதிர்க்கட்சித் தலைவர் சஜித் பிரேமதாச மேலும் தெரிவித்தார்.

அம்பியூலன்ஸைப் புதுப்பித்தல், ஊழியர்களை சேவையில் ஈடுபடுத்தல் போன்றவற்றில் அரசாங்கத்தின் கவனம் குறைந்துள்ளமையினால், இது தொடர்பில் அவதானம் செலுத்தி, இதனை வீழ்ச்சிக்கு இட்டுச்செல்ல இடமளிக்க வேண்டாம் எனவும் எதிர்க்கட்சித் தலைவர் மேலும் தெரிவித்தார்.