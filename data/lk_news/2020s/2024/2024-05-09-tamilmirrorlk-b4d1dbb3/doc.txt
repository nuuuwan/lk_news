உலகக் கிண்ண இலங்கைக் குழாமில் வெல்லலாகே

சர்வதேச கிரிக்கெட் சபையின் இருபதுக்கு – 20 உலகக் கிண்ணத் தொடருக்கான இலங்கைக் குழாமில் டுனித் வெல்லலாகே இடம்பெற்றுள்ளார். வெல்லலாகே இருபதுக்கு – 20 சர்வதேசப் போட்டிகளில் இதுவரையில் விளையாடவில்லை என்பது குறிப்பிடத்தக்கது.

இதேவேளை கமிந்து மென்டிஸ், நுவான் துஷார, தனஞ்சய டி சில்வா ஆகியோரும் குழாமில் இடம்பெற்றுள்ள நிலையில் துடுப்பாட்டவீரர்களான அவிஷ்க பெர்ணாண்டோ, குசல் பெரேரா மற்றும் வேகப்பந்துவீச்சாளரான பினுர பெர்ணாண்டோ குழாமில் இடம்பெறவில்லை.

குழாம்: வனிடு ஹசரங்க (அணித்தலைவர்), சரித் அசலங்க (உப அணித்தலைவர்), குசல் மென்டிஸ், பதும் நிஸங்க, கமிந்து மென்டிஸ், சதீர சமரவிக்கிரம, அஞ்சலோ மத்தியூஸ், தசுன் ஷானக, தனஞ்சய டி சில்வா, மகேஷ் தீக்‌ஷன, டுனித் வெல்லலாகே, துஷ்மந்த சமீர, மதீஷ பத்திரண, நுவான் துஷார, டில்ஷான் மதுஷங்க.

மேலதிக வீரர்கள்: அசித பெர்ணாண்டோ, விஜயகாந்த் வியாஸ்காந்த், பானுக ராஜபக்‌ஷ, ஜனித் லியனகே.