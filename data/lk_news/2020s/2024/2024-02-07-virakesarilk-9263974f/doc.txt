பொது மக்கள் பாதுகாப்பு அமைச்சின் கீழ் நிகழ்நிலை காப்புச் சட்டம்

சர்ச்சைக்குரிய நிகழ்நிலை காப்பு சட்டம் வர்த்தமானி அறிவிப்பின்படி, பொது மக்கள் பாதுகாப்பு அமைச்சகத்தின் கீழ் கொண்டுவரப்பட்டுள்ளது.

ஜனாதிபதி செயலகத்தினால் வெளியிடப்பட்ட விசேட வர்த்தமானியின் பிரகாரம் இன்று பெப்ரவரி 07 ஆம் திகதி முதல் அமுலுக்கு வரும் வகையில், நிகழ்நிலை காப்பு சட்டம் பொது மக்கள் பாதுகாப்பு அமைச்சின் கீழ் கொண்டுவரப்பட்டுள்ளது.

பேச்சு, ஊடக சுதந்திரத்தை முடக்கும் என்ற எதிர்க்கட்சிகளின் மற்றும் சமூக ஆர்வலர்களின் ஆட்சேபனைகளுக்கு மத்தியிலும் கடந்த ஜனவரி மாதம் 24  ஆம் திகதி பாராளுமன்றத்தில் நிகழ்நிலை காப்பு சட்டம் நிறைவேற்றப்பட்டது.

சமூக ஆர்வலர்கள் மற்றும் பல அமைப்புகள் மட்டுமல்லாது சர்வதேச இராஜதந்திரிகளின் கவனத்தையும் ஈர்த்த இந்த நிகழ்நிலை காப்பு சட்டம் பல சிக்கலான விடயங்களை கொண்டுள்ளதாக பலரும் கூறியிருந்ததுடன் நிகழ்நிலை காப்பு சட்டத்திற்கு எதிராக நீதிமன்ற வழக்குகளும் தாக்கல் செய்யப்பட்டுள்ளன.

நிகழ்நிலை காப்பு சட்டம் நாட்டின் பாதுகாப்பிற்காக நம்பகத்தன்மையற்ற செய்திகளையும், அறிக்கைகளையும் தடைசெய்யும் நோக்கோடு கொண்டு வரப்பட்டதாகக் அரசாங்கம் கூறியிருந்தமை குறிப்பிடத்தக்கது.