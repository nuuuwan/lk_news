මෝදි සහ බිල් ගේට්ස් අලුත් වැඩක් ගැන කතා කරයි

ලොව ප්‍රමුඛ පෙළේ ධනවතෙකු වන මයික්‍රොසොෆ්ට් නිර්මාතෘ බිල් ගේට්ස් ඉන්දියාවට පැමිණ තිබේ.

ඉන්දිය මාධ්‍ය වාර්තා කරන්නේ ඔහු එරට ප්‍රධාන පෙළේ දේශපාලනඥයින් හා ව්‍යාපාරිකයින් හමුවී ඇති බවය.

එහිදී බිල් ගේට්ස් ඉන්දීය අග්‍රාමාත්‍ය නරේන්ද්‍ර මෝදි හමුවූ බවද වාර්තා වෙයි.

එම හමුවේදී වැඩි අවධානයක් යොමුව ඇත්තේ ජනතාවගේ අභිවෘද්ධිය උදෙසා කෘතිම බුද්ධියේ බලය භාවිත කිරීම සම්බන්ධයෙන් බවද තවදුරටත් වාර්තා වෙයි.

එම හමුව සම්බන්ධයෙන් සිය X ගිණුමේ සටහනක් තබමින් ඉන්දීය අග්‍රාමාත්‍ය නරේන්ද්‍ර මෝදි පවසා ඇත්තේ, ලොව පුරා මිලියන සංඛ්‍යාත ජනතාවක් සවිබල ගන්වන අංශ පිළිබඳව සාකච්ඡා කිරීම සැමවිටම සතුටට කරුණක් බවය.