நாடளாவிய ரீதியில் சுற்றிவளைப்பு ; போதைப்பொருட்களுடன் சந்தேகநபர்கள் மூவர் கைது!

நாடளாவிய ரீதியில் பொலிஸாரினால் திங்கட்கிழமை (23)  மேற்கொள்ளப்பட்ட  சோதனை நடவடிக்கையின் போது ஐஸ் போதைப்பொருள் மற்றும் ஹெரோயின் போதைப்பொருளுடன் சந்தேகநபர்கள் மூவர் கைது செய்யப்பட்டுள்ளனர்.

கல்கிஸ்ஸ  பொலிஸ் பிரிவிற்குட்பட்ட  கரையோர வீதியில் உள்ள சமகி மாவத்தை பகுதியில் ஐஸ் போதைப்பொருள் மற்றும் ஹெரோயின் போதைப்பொருளுடன் சந்தேகநபர்கள் இருவர் கைது செய்யப்பட்டுள்ளனர்.

கைது செய்யப்பட்ட சந்தேகநபர்கள் 44 மற்றும் 24 வயதுடைய தெஹிவளை பகுதிகளைச் சேர்ந்தவர்களாவர்.

சந்தேகநபர்களிடமிருந்து 10 கிராம் 700 கிலோகிராம் ஹெரோயின் போதைப்பொருளும் 11 கிராம் 125 மில்லிகிராம் ஐஸ் போதைப்பொருளும் கைப்பற்றப்பட்டுள்ளது.

இதேவேளை, கந்தானை பகுதியில்  பேலியகொட குற்றப் புலனாய்வுப் பிரிவினரால் மேற்கொள்ளப்பட்ட சுற்றிவளைப்பில் 10 கிராம் 150 மில்லி கிராம் ஐஸ் போதைப்பொருளுடன் சந்தேக நபர் கைது செய்யப்பட்டுள்ளார்.

மேலும், போதைப்பொருளுடன் கைது செய்யப்பட்ட சந்தேகநபர்கள் தொடர்பில் மேலதிக விசாரணைகளை பொலிஸார் மெற்கொண்டுவருவதாக தெரிவித்துள்ளனர்.