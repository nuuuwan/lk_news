இந்து சமுத்திரத்தில் செங்கடல் நிலைமை  ஏற்படலாம் - அவுஸ்திரேலிய வெளிவிவகார அமைச்சர் எச்சரிக்கை

இந்து சமுத்திரத்தில் விபத்துக்கள் மற்றும் தவறான கணிப்பீடுகள் குறித்து  அவுஸ்திரேலிய வெளிவிவகார அமைச்சர் பெனிவொங் எச்சரித்துள்ளார்.

இந்து சமுத்திரத்தில் தவறானகணிப்பீடுகள் மற்றும் விபத்துக்களிற்கு எதிரான வெளிப்படைத்தன்மை மற்றும் உறுதிப்பாடு தேவை என இந்திய வெளிவிவகார அமைச்சர் இலங்கை ஜனாதிபதி ஆகியோர் மத்தியில் உரையாற்றுகையில்அவுஸ்திரேலிய வெளிவிவகார அமைச்சர் பெனிவொங் தெரிவித்துள்ளார்.

செங்கடலில் ஈரான் ஆதரவு ஹெளத்தி கிளர்ச்சியாளர்கள் தங்கள் ஆளில்லா விமானதாக்குதல்களை தொடர்கின்றனர்  அமெரிக்காவும் பிரிட்டனும் அவர்களிற்கு எதிராக தாக்குதல்களை மேற்கொண்டுள்ளன  அவுஸ்திரேலியா இந்த தாக்குதல்களிற்கு ஆதரவு வழங்கியுள்ளது.

இந்த நிலையில் இலங்கை ஜனாதிபதியும் இந்திய வெளிவிவகார அமைச்சரும் கலந்துகொண்ட நிகழ்வில் உரையாற்றிய அவுஸ்திரேலிய வெளிவிவகார அமைச்சர் சீனா போன்ற விஸ்தரிப்பு சக்திகள் இந்து சமுத்தி பிராந்தியம் குறித்து அதிக ஆர்வம் காட்டுவதால் செங்கடல் நிலைபோன்ற ஒன்று இந்துசமுத்திரத்தில் ஏற்படலாம் என தெரிவித்துள்ளார்.

தாய்வான் மலாக்காநீரிணை போன்றவற்றினால் மூளக்கூடிய மோதல்கள் மிகவும் ஆபத்தானவையாக காணப்படும் என தெரிவித்துள்ள பெனிவொங் மோதல் என தெரிவிக்ககூடிய ஏனைய மோதல்கள் குறித்தும் கரிசனை வெளியிட்டுள்ளார்.

இந்துசமுத்திரத்தின் ஊடாகவே உலகின் சரக்குகப்பல்போக்குவரத்தும் உலகளாவிய எண்ணெய் ஏற்றுமதியும் பெருமளவிற்கு இடம்பெறுகின்றது என தெரிவித்துள்ள அவர் கடற்கொள்ளை சர்ச்சைகள் குழப்பங்கள் காரணமாக பாதிப்பு ஏற்பட்டால் சர்வதேச அளவில் பாரிய பாதிப்பு ஏற்படும் செங்கடல் விடயத்தில் இதனை அவதானிக்க முடிந்துள்ளது எனவும் தெரிவித்துள்ளார்.