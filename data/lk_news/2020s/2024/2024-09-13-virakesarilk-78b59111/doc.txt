அரசு பேருந்து - லொறி மோதி விபத்து : 8 பேர் பலி; 33 பேர் காயம்!

சித்தூரில், அரசுப் பேருந்தும் லொறியும் நேருக்கு நேர் மோதிய விபத்தில் 8 பேர் பலியாகியுள்ளதுடன் 33க்கும் மேற்பட்டோர் காயமடைந்துள்ளனர்.

இந்தியாவின் ஆந்திர மாநிலம் சித்தூர் மாவட்டம் சித்தூர் - பெங்களூரு நெடுஞ்சாலையில் வெள்ளிக்கிழமை (செப்.13) பிற்பகலில், திருப்பதியில் இருந்து பெங்களூரு சென்ற APSRTC பேருந்தும் லொறியும் நேருக்கு நேர் மோதியது.

இந்த கோர விபத்தில் 8 பேர் சம்பவ இடத்திலேயே பலியாகினர். 33க்கும் மேற்பட்டோர் படுகாயமடைந்தனர். அவர்கள் அனைவரும் மீட்கப்பட்டு, அருகில் உள்ள மருத்துவமனையில் அனுமதிக்கப்பட்டுள்ளனர்.

விபத்துக்குள்ளான வாகனங்களை அப்புறப்படுத்தும் பணியில் தீயணைப்பு துறையினர் ஈடுபட்டனர். படுகாயம் அடைந்த பலரின் நிலை கவலைக்கிடமாக இருப்பதால் பலி எண்ணிக்கை அதிகரிக்கக்கூடும் என அஞ்சப்படுகிறது.