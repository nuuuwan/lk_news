මාර්ගස්ථ මගී ප්‍රවාහන අධිකාරියේ ලොක්කෙකුට වැඩ වරදී

අල්ලස් චෝදනා එල්ලවූ මාර්ගස්ථ මගී ප්‍රවාහන අධිකාරියේ ධාවන කළමනාකරුවෙකුට අධිකරණය විසින් වසර දෙකක බරපතළ සිරදඬුවම් නියම කර එය වසර 5කට අත්හිටුවා තිබේ.

මෙලෙස දඬුවම් නියම කර ඇත්තේ වයඹ පළාත් මාර්ගස්ථ මගී ප්‍රවාහන අධිකාරියේ ධාවන කළමනාකරුවෙකුටය.

අදාළ නඩුව අද කොළඹ මහාධිකරණ විනිසුරු අමල් රණරාජා මහතා හමුවේ විභාගයට ගත් අවස්ථාවේ මෙම නියෝගය ලබා දී තිබේ.

2019 වර්ෂයේදී අල්ලස් හෝ දූෂණ විමර්ශන කොමිෂන් සභාව විසින් සිදුකළ වැටලීමකට අනුව සැකකරුට චෝදනා 04ක් යටතේ අධිචෝදනා කර තිබුණි.

එහිදී සැකකාර ධාවන කළමනාකරු විසින් අල්ලස් හෝ දූෂණ විමර්ශන කොමිෂන් සභාවේ උපාය  දූතයෙකු ඉදිරියේ රුපියල් 100,000ක මුදලක් අල්ලස් ලෙස ගෙන ඇත.

අධිකරණය සැකකරුට එක් එක් චෝදනාවට රුපියල් 5000 බැගින් රුපියල් 20,000ක දඩයක් ද නියම කර ඇත.

දඩය නොගවන්නේ නම් අදාළ වසර 2ට අමතරව තවත් මාස 6ක ලිහිල් සිර දඬුවමක් නියම කර තිබේ.