கெஹலியவின் மனு 31ஆம் திகதி விசாரணைக்கு

தரமற்ற இம்யூனோகுளோபுலின் ஊசியை வாங்கியதாக கூறப்படும் குற்றச்சாட்டில் தன்னை பிணையில் விடுவிக்க மாளிகாகந்த நீதவானுக்கு உத்தரவிடுமாறு கோரி முன்னாள் சுகாதார அமைச்சர் கெஹலிய ரம்புக்வெல்ல தாக்கல் செய்த ரிட் மனு இன்று மீண்டும் மேல்முறையீட்டு நீதிமன்றத்தால் விசாரணைக்கு ஒத்திவைக்கப்பட்டது.

மேன்முறையீட்டு நீதிமன்ற நீதியரசர் நிஸ்ஸங்க பந்துல கருணாரத்ன மற்றும் நீதியரசர் சஷி மகேந்திரன் ஆகியோர் அடங்கிய இரு நீதிபதிகள் கொண்ட அமர்வு, மே 31 ஆம் திகதி இந்த வழக்கை ஒத்திவைத்தது.

மாளிகாகந்த நீதவான் லோச்சனி அபேவிக்ரம தன்னை மேலும் விளக்கமறியலில் வைக்க நடவடிக்கையும் எடுப்பதைத் தடுக்கும் வகையில் தடை உத்தரவு பிறப்பிக்குமாறு கெஹலிய ரம்புக்வெல்ல இந்த மனுவின் மூலம் கோரியுள்ளார்.