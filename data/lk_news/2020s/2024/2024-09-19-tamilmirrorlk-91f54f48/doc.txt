மீன் கடித்ததால் மீனவருக்கு ஆபத்து

தெற்கே ஆழ்கடலில் மீன் கடித்து கவலைக்கிடமான நிலையில் இருந்த மீனவர் ஒருவரை வெளிநாட்டு கப்பல் ஒன்று புதன்கிழமை (18) மீட்டு, கொழும்பு துறைமுகத்திற்கு கொண்டு சென்று கொழும்பு தேசிய வைத்தியசாலையில் அனுமதித்துள்ளதாக கடற்படையினர் தெரிவித்துள்ளனர்.

வைத்தியசாலைக்கு கொண்டு செல்லப்பட்டவர் வென்னப்புவ தீவில் வசிக்கும் மீனவர் என கடற்படையினர் தெரிவித்துள்ளனர்.

வென்னப்புவ மீன்பிடி துறைமுகத்தில் இருந்து மீன்பிடி நடவடிக்கைகளுக்காக ஏழு மீனவர்களை ஏற்றிக்கொண்டு பலநாள் மீன்பிடிக் கப்பல் செவ்வாய்க்கிழமை (17) ஆழ்கடலுக்குச் சென்றுள்ளது. இந்நிலையிலேயே இவ்வனர்த்தம் ஏற்பட்டுள்ளது.