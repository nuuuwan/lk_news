யூடியூப்பர் அஷேன்  வழக்குத் தாக்கல்

தனது சுயேச்சைக் குழுவின் வேட்புமனுவை நிராகரித்த தேர்தல் ஆணைக்குழுவின் முடிவை எதிர்த்து பிரபல யூடியூப்பரான அஷேன் சேனாரத்ன இன்று உயர் நீதிமன்றத்தில் வழக்குத் தாக்கல் செய்துள்ளார். நியமனப் பத்திரங்கள் அங்கீகரிக்கப்படாத ஒருவரால் சமர்ப்பிக்கப்பட்டதாகக் கூறி, சுயேட்சைக் குழுவைத் தேர்தல் ஆணைக்குழு தகுதி நீக்கம் செய்தது.

தான் குறித்த இடத்தில் இருந்த போதிலும் வெளியில் காத்திருக்குமாறு கேட்டுக் கொள்ளப்பட்டதாகவும், அதனால் மற்றொரு வேட்பாளர் ஆவணங்களை சமர்ப்பிக்க நேர்ந்ததாகவும் சமூக ஊடகத்தில் வெளியிடப்பட்ட ஒரு காணொளியில், சேனாரத்ன சம்பவம்  தொடர்பில் தனது விரக்தியை வெளிப்படுத்தினார் .

வேட்புமனுக்கள் குறிப்பிட்ட உரிய நபர்களால் சமர்ப்பிக்கப்பட வேண்டும் என்றும், இந்த விதியைப் பின்பற்றத் தவறினால் வேட்புமனுத் தகுதி நீக்கம் செய்யப்படும் என்றும் தேர்தல் ஆணைக்குழு  தெரிவித்தது.