அஹுங்கல்லவில் மோட்டார் சைக்கிள் - முச்சக்கரவண்டி விபத்து; ஒருவர் பலி

அஹுங்கல்ல பொலிஸ் பிரிவுக்குட்பட்ட உரகஸ்மன்ஹந்திய வீதியில் கடுவில அணைக்கட்டு பகுதியில் மோட்டார் சைக்கிளொன்று முச்சக்கரவண்டியுடன் மோதி விபத்துக்குள்ளானதில் ஒருவர் உயிரிழந்ததாக பொலிஸார் தெரிவித்தனர்.

அஹுங்கல்லயிலிருந்து உரகஸ்மன்ஹந்திய நோக்கி பயணித்த  மோட்டார் சைக்கிளானது எதிரே வந்த முச்சக்கரவண்டியுடன் நேருக்கு நேர் மோதியதையடுத்து, அதன் கட்டுப்பாட்டை இழந்து வீதியை விட்டு விலகி விபத்துக்குள்ளானதாக பொலிஸார் தெரிவித்தனர்.

இந்த விபத்தில் மோட்டார் சைக்கிளில் பயணித்தவர் பலத்த காயங்களுக்கு உள்ளாகி பலப்பிட்டிய வைத்தியசாலையில் அனுமதிக்கப்பட்ட பின்னர் உயிரிழந்துள்ளார்.