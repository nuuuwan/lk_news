2025 மார்ச் மாதம் இலங்கைக்கு பேராபத்து! : 17 பில்லியன் சர்வதேச கடன் செலுத்துகை நிவாரணம் இல்லாமல் போகும் சாத்தியம் -  நிமல் லான்சா விசேட செவ்வி

ரணில் விக்கிரமசிங்க கடன் நிவாரணத்தை பெற்றுக்கொண்ட போது, சர்வதேச நாணய நிதியம் இலங்கைக்காக முன்னின்று நாட்டின் பொருளாதார வளர்ச்சி நிலைக்கு உத்தரவாதம் அளித்தது. கடனை மீள செலுத்த கூடிய நிலைமை இலங்கைக்கு உள்ளது என நாணய நிதியம் உறுதிப்படுத்தியதன் அடிப்படையில் உலக நாடுகளும் ஏனைய பங்குதாரர்களும் 17 பில்லியன் கடன் நிவாரணத்தை எமக்கு வழங்கினர். ஆகவே கடனை செலுத்த முடியாத நிலைமை இலங்கைக்கு ஏற்பட்டுள்ளதாக அந்த நாடுகளும் பங்குதாரர்களும் உணர்ந்தால் ஒப்பந்தத்தில் கைச்சாத்திட மாட்டார்கள்.