கே டி - தி டெவில் ' படத்தில் சஞ்சய் தத்தின் கதாபாத்திர தோற்றம் வெளியீடு

கன்னட திரையுலகின் முன்னணி நட்சத்திர நடிகரான துருவா சர்ஜா கதையின் நாயகனாக நடித்திருக்கும் 'கே டி- தி டெவில் 'எனும் திரைப்படத்தில் முக்கிய வேடத்தில் நடித்திருக்கும் பொலிவுட் நடிகர் சஞ்சய் தத்தின் கதாபாத்திரமும், அதற்கான தோற்றமும், அவரது அறுபத்தைந்தாவது பிறந்த நாளை முன்னிட்டு வெளியிடப்பட்டிருக்கிறது.

கன்னட இயக்குநர் பிரேம்'ஸ் இயக்கத்தில் உருவாகி வரும்' கே டி -தி டெவில்' எனும் திரைப்படத்தில் துருவா சர்ஜா, ரீஷ்மா நானய்யா, சஞ்சய் தத், ஷில்பா ஷெட்டி, ரவிச்சந்திரன், ரமேஷ் அரவிந்த் , ஜிஸ்ஸு சென் குப்தா, நோரா ஃபதேஹி உள்ளிட்ட பலர் நடித்திருக்கிறார்கள். வில்லியம் டேவிட் ஒளிப்பதிவு செய்திருக்கும் இந்த திரைப்படத்திற்கு அர்ஜுன் ஜென்யா இசையமைத்திருக்கிறார்.

எக்சன் என்டர்டெய்னராக தயாராகி இருக்கும் இந்த திரைப்படத்தை கே வி என் புரொடக்ஷன்ஸ் நிறுவனம் சார்பில் தயாரிப்பாளர் கே வி என் தயாரித்திருக்கிறார்.

எதிர்வரும் நவம்பர் மாதம் 13 ஆம் திகதியன்று உலகம் முழுவதும் தமிழ், தெலுங்கு, மலையாளம், கன்னடம், இந்தி ஆகிய மொழிகளில் வெளியாகும் இந்த பான் இந்திய திரைப்படத்தில் நடித்திருக்கும் பொலிவுட் நடிகர் சஞ்சய் தத்தின் பிறந்த நாளை முன்னிட்டு அவரின் கதாபாத்திரமான 'டக் தேவா' எனும் பெயரினையும், அவருடைய கதாபாத்திர தோற்றத்தையும் பிரத்யேக காணொளியாக வடிவமைத்து படக் குழுவினர் வெளியிட்டிருக்கிறார்கள்.