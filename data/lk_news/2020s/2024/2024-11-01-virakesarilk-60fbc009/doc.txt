கொழும்பு முகத்துவாரத்தில் ஐஸ் போதைப்பொருளுடன் இளைஞர்கள் இருவர் கைது

கொழும்பு, முகத்துவாரம் பொலிஸ் பிரிவுக்குட்பட்ட பொக்குவத்த பிரதேசத்தில் ஐஸ் போதைப்பொருளுடன் இரண்டு இளைஞர்கள் நேற்று வியாழக்கிழமை (31) கைது செய்யப்பட்டதாக முகத்துவாரம் பொலிஸார் தெரிவித்தனர்.

சந்தேக நபர்கள் இருவரும் முகத்துவாரம் மற்றும் ராகம ஆகிய பிரதேசங்களைச் சேர்ந்த 18 மற்றும் 20 வயதுடையவர்கள் ஆவர்.

கைது செய்யப்பட்ட  இளைஞர்களிடமிருந்து 11 கிராம் 25 மில்லிகிராம் மற்றும் 10 கிராம் 860 மில்லிகிராம் ஐஸ் போதைப்பொருள் பொலிஸாரால் கைப்பற்றப்பட்டது.