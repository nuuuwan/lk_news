ஆபிரிக்க பன்றிக்காய்ச்சல்: தடுப்பு நடவடிக்கைகள் குறித்த வர்த்தமானி வெளியீடு

நாடளாவிய ரீதியில் உள்ள அனைத்து பிரதேச செயலாளர் பிரிவுகளையும் ஆபிரிக்க பன்றிக்காய்ச்சலால் பாதிக்கப்பட்ட அல்லது அபாயகரமான பிரதேசங்களாக பிரகடனப்படுத்தி வர்த்தமானி அறிவித்தலை கால்நடை உற்பத்தி மற்றும் சுகாதார திணைக்களம் வெளியிட்டுள்ளது.

இந்த வர்த்தமானி 25 ஆம் திகதி முதல்  3 மாதங்களுக்கு  நடைமுறையில் இருக்கும்.

நாட்டில் பல பகுதிகளில்  பன்றிகளுக்கு ஆபிரிக்க பன்றிக் காய்ச்சல் (AFS)  நோய் கண்டறியப்பட்டுள்ளது.

ஆபிரிக்க பன்றிக் காய்ச்சல் என்பது வீட்டு மற்றும் காட்டுப் பன்றிகளின் மிகவும் தொற்றும் வைரஸ் நோயாகும், அதே சமயம் இனப்பெருக்க மற்றும் சுவாச நோய் என்பது இளம் வளரும் பன்றிகளில் அடிக்கடி காணப்படும் சுவாச நோய் அறிகுறி ஆகும்.

ஆபிரிக்க பன்றிக்காய்ச்சல் முதலில் மேல் மாகாணத்தில் முதன்முறையாக பதிவாகி தற்போது ஊவா, வடக்கு மற்றும் வடமேல் மாகாணங்களிலும் கண்டறியப்பட்டுள்ளது.