පැතුම් නිස්සංකගෙන් ශතකයක්

ශ්‍රී ලංකාව සහ ඇෆ්ගනිස්තානය අතර තරග 03කින් සමන්විත එක්දින තරගාවලිය යටතේ අද (09) පල්ලෙකැලේ අන්තර්ජාතික ක්‍රිකට් ක්‍රීඩාංගණයේ දී ඇරඹුණු පළමු තරගයේ දී ශතකයක් වාර්තා කිරීමට පැතුම් නිස්සංක සමත් විය.

කාසියේ වාසිය දිනු ඇෆ්ගනිස්තාන නායකයා පළමුව පන්දුවට පහර දීම සඳහා ශ්‍රී ලංකාවට ආරාධනා කළේ ය.

ඉනිම ඇරඹූ අවිශ්ක ප්‍රනාන්දු සහ පැතුම් නිස්සංක පළමු කඩුල්ල සඳහා ලකුණු 182ක අගනා ලකුණු පුවරුවක් නිර්මාණය කළේ ය.

පළමු කඩුල්ල ලෙස අවිශ්ක ප්‍රනාන්දු ලකුණු 88ක් ලබා සිටිය දී දැවී ගියේ ය.

පැතුම්ගේ ඉනිම හතරේ පහර 11කින් සහ එක් හයේ පහරකින් අලංකාර වූ අතර, ඒ සඳහා ඔහු පන්දු 88ක් වැය කළේ ය.