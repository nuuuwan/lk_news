கொழும்பு கோட்டை -  பதுளை ரயில் தடம்புரள்வு !

கொழும்பு கோட்டையில் இருந்து பதுளை நோக்கி பயணிக்கும் பயணிகள் ரயில்,  நாவலப்பிட்டி மற்றும் இகுரு ஓயா ரயில் நிலையங்களுக்கு இடையில் தடம் புரண்டுள்ளதாக நாவலப்பிட்டி ரயில்வே கட்டுப்பாட்டு அறை தெரிவித்துள்ளது.

இன்று திங்கட்கிழமை (02) பிற்பகல் 3.15 மணியளவில் ரயில் தடம் புரண்டுள்ளதாக ரயில்வே கட்டுப்பாட்டு அறை தெரிவித்துள்ளது.

ரயில் பாதையை  சீரமைக்கும் வரை பதுளையில் இருந்து கொழும்பு செல்லும் அனைத்து ரயில்களும் ஹட்டன் நிலையத்திற்கும் கொழும்பு மற்றும் கண்டியிலிருந்து பதுளைக்கு செல்லும் புகையிரதங்கள் நாவலப்பிட்டி ரயில் நிலையத்திற்கும் இயக்கப்படும் என ரயில்வே கட்டுப்பாட்டு அறை அதிகாரி  தெரிவித்தார்.