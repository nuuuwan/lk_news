கொழும்பு, கிராண்ட்பாஸ் பகுதியில் கால்வாயிலிருந்து பெண்ணின் சடலம்  மீட்பு !

கொழும்பு பகுதியில் உள்ள கழிவு நீர் கால்வாயிலிருந்து பெண்ணொருவரின் சடலம் மீட்க்கப்பட்டுள்ளதாக பொலிஸார் தெரிவித்துள்ளனர்.

கிராண்ட்பாஸ் பொலிஸ் பிரிவுக்குட்பட்ட ஸ்டேஸ்புர பகுதியில் நேற்று புதன்கிழமை  (29) பெண் ஒருவரின் சடலம் காணப்படுவதாக பொலிஸாருக்கு கிடைத்த  தகவலின் அடிப்படையில் குறித்த சடலம் மீட்க்கப்பட்டுள்ளது.

சடலம் அடையாளம் காணப்பட முடியாத நிலையில் உள்ளதாகவும் சுமார் 45 மற்றும் 50 வயதுக்கு இடைப்பட்ட 4 அடி 09 அங்குல உயரம் கொண்ட பெண்  எனவும் மஞ்சள் பூக்கள் கொண்ட சிவப்பு நிற ஆடையை அணிந்துள்ளார் எனவும் பொலிஸார் தெரிவித்துளளனர்.

மேலும், சடலமானது  கொழும்பு தேசிய வைத்தியசாலையில் வைக்கப்பட்டுள்ளதோடு  சம்பவம் தொடர்பாக மேலதிக விசாரணைகளை பொலிஸார்  மேற்கொண்டு வருகின்றனர்.