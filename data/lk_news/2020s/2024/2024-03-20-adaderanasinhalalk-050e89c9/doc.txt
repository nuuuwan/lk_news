අධිකරණයට අපහාස කළ නීතිඥවරයා රිමාන්ඩ්

විවෘත අධිකරණයේ දී අධිකරණයට අපහාස වන ආකාරයෙන් ක්‍රියා කළේ යැයි චෝදනා එල්ල වූ නීතිඥවරයෙකු රිමාන්ඩ් භාරයේ තැබීමට ශ්‍රේෂ්ඨාධිකරණය නියම කර තිබේ.

අදාළ නීතිඥවරයා අප්‍රෙල් මස 03 වන දා අධිකරණයට ඉදිරිපත් කරන ලෙසද අධිකරණය නියෝග කරනු ලැබීය.

මෙම නඩු විභාගය අවසන් වන තෙක් අදාළ නීතිඥවරයාගේ නීතිඥභාවය අත්හිටුවීමටද අධිකරණය තීන්දු කළේය.

ප්‍රීති පද්මන් සූරසේන මහතා ප්‍රමුඛ ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ලක් විසින් මෙම නියෝගය ලබා දුන්නහ.