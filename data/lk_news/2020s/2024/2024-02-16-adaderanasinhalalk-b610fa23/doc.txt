පානදුර - රත්නපුර ප්‍රධාන මාර්ගයේ රථවාහන ධාවනය සීමාකෙරේ

හොරණ රජමහා විහාරස්ථානයේ රයිගම්පුර නවම් මහ පෙරහැර හේතුවෙන් පානදුර - රත්නපුර ප්‍රධාන මාර්ගයේ රථවාහන ගමනාගමනය සීමා කිරීමට සිදුවන බව පොලීසිය දැනුම් දෙයි.

ඒ අනුව හෙට (17) රාත්‍රියේ නවම් පෙරහැර වීථි සංචාරය කිරීමට නියමිතය.

පෙරහැර සඳහා අලිඇතුන් 40ක් හා ශාස්ත්‍රීය නර්තන කණ්ඩායම් 85ක් එකතු වේ.

ඒ අනුව හොරණ රජමහා විහාරස්ථානයේ අසල සිට පානදුර - රත්නපුර ප්‍රධාන මාර්ගයේ කොටසක් වන විද්‍යාරතන හන්දිය සිට හොරණ පොලීසියට හැරෙන හංදිය දක්වා කොටසේ වාහන ගමනාගමනය සීමා කෙරේ.

පහත සඳහන් විකල්ප මාර්ග භාවිත කරන්නැයි පොලීසිය මහජනතාවට දැනුම් දෙයි.