பறவைக் காய்ச்சல் பதிவாகி இருந்தால் இறக்குமதி இல்லை

பறவைக் காய்ச்சல் பதிவாகியுள்ள எந்தவொரு நாட்டிலிருந்தும் விலங்குகள் அல்லது விலங்குப் பொருட்களை இலங்கைக்கு இறக்குமதி செய்ய அனுமதிக்கப்பட மாட்டாது என கால்நடை உற்பத்தி மற்றும் சுகாதாரத் திணைக்களம் வலியுறுத்தியுள்ளது.

அண்மைக்காலமாக பல நாடுகளில் மீண்டும் தலைதூக்கிய பறவைக் காய்ச்சல் ஏ(H5N1) வைரஸ் பரவுவதைத் தடுக்க நடவடிக்கைகள் எடுக்கப்பட்டுள்ளன என    கால்நடை உற்பத்தி மற்றும் சுகாதார திணைக்களத்தின் பணிப்பாளர் நாயகம் டொக்டர் ஹேமலி கொத்தலாவல தெரிவித்துள்ளார்

பறவைக் காய்ச்சல் பதிவாகும் எந்தவொரு நாட்டிலிருந்தும் இலங்கைக்குள் எந்தவொரு விலங்கினப் பொருட்களையோ அல்லது விலங்குகளையோ இறக்குமதி செய்ய அனுமதிக்கப்படவில்லை என்றும் குறிப்பிட்டார்.

மேலும், அமெரிக்காவில் முதன்முறையாக பறவைக் காய்ச்சலால் கால்நடைகளால் பாதிக்கப்பட்டுள்ளதாகத் தெரிவிக்கப்படுகிறது, எனவே இது ஒரு தீவிரமான நிலைமை, இருப்பினும், இந்நாட்டில் நடைமுறைப்படுத்தப்பட்ட நோய் கட்டுப்பாட்டு நடவடிக்கைகள் மேலும் பலப்படுத்தப்பட்டுள்ளன. எனவே தேவையற்ற பயத்தை உருவாக்க வேண்டிய அவசியமில்லை என்றும் குறிப்பிட்டுள்ளார்.