කෙන්යානු ජනපති පසුබසියි

කෙන්යානු රජය විසින් ඉදිරිපත්කළ මතභේදාත්මක මූල්‍ය පනත් කෙටුම්පත හකුළා ගැනීමට එරට ජනාධිපති විලියම් රූටෝ තීරණය කර තිබේ.

එරට බදු ක්‍රමවේදය සංශෝධනය කිරීමට එම පනත් කෙටුම්පත මගින් යෝජනා කර තිබුණි.

ඊට එරෙහිව රට පුරා විරෝධතා පැතිරගිය අතර එරට පාර්ලිමේන්තුවේ කොටසක් ගිනි තැබීමටද උද්ඝෝෂකයින් පියවර ගෙන තිබේ.

ආරක්ෂක අංශ සහ උද්ඝෝෂකයින් අතර තැනින් තැන ඇතිවූ ගැටුම් හේතුවෙන් 23 දෙනෙක් මියගොස් ඇති බව වාර්තා විය.