බංග්ලාදේශයේ විපතට පත් ජනතාවට ශ්‍රී ලංකා රජයේ කනගාටුව

බංග්ලාදේශයේ පවතින නොසන්සුන්තාවයෙන් විපතට පත්වූවන්ගේ පවුල්වලට සහ පීඩාවට පත්වූ සියලුදෙනාට බලවත් සංවේගය පළකරන බව විදේශ කටයුතු අමාත්‍ය ජනාධිපති නීතීඥ අලී සබ්රි මහතා පවසයි.

සිය එක්ස් ගිණුමේ සටහනක් තබමින් අමාත්‍යවරයා පෙන්වා දෙන්නේ, මෙම අභියෝගාත්මක අවස්ථාවේ දී බංග්ලාදේශ ජනතාව සමග හදවතින් බැඳීසිටින බවය.

ශ්‍රී ලංකාව, බංග්ලාදේශය සමග පවතින මිත්‍රත්වය අගය කරන අතර එහි ජනතාව සමග සහයෝගයෙන් කටයුතු කරන බව විදේශ කටයුතු අමාත්‍යවරයා පෙන්වා දෙයි.

බංග්ලාදේශයට සාමය සහ ස්ථාවරත්වය කඩිනමින් නැවත පැමිණෙනු ඇතැයි බලාපොරොත්තු වන අතර ඒ සඳහා ශක්තිය ප්‍රාර්ථනා කරන බව විදේශ කටයුතු අමාත්‍ය අලී සබ්රි මහතා සිය එක්ස් සටහනෙන් පෙන්වා දී ඇත.