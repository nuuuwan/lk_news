பண்டிகை காலத்தை முன்னிட்டு விசேட போக்குவரத்து சேவைகள்

கிறிஸ்மஸ் மற்றும் புத்தாண்டு காலத்தை முன்னிட்டு இன்று செவ்வாய்க்கிழமை (24) மேலதிக பஸ் சேவைகளை முன்னெடுக்க இலங்கை போக்குவரத்து சபை நடவடிக்கை எடுத்துள்ளது.

புறக்கோட்டை மத்திய பஸ் நிலையத்தில் இருந்து அட்டன், பதுளை, மட்டக்களப்பு வரையிலான நீண்ட தூர பயணங்களுக்கு சுமார் ஐம்பது மேலதிக பஸ்கள் பயன்படுத்தப்பட்டுள்ளதாக இலங்கை போக்குவரத்து சபையின் பிரதி பொது முகாமையாளர் பண்டுக ஸ்வர்ணஹன்ச தெரிவித்தார்.

கிறிஸ்மஸ் தினமான நாளை புதன்கிழமை (25) பயணிகளின் தேவைக்கு ஏற்ப மேலதிக பஸ்கள் சேவையில் ஈடுபடுத்தப்படும் எனவும் அவர் குறிப்பிட்டுள்ளார்.

இன்று முதல் இயங்கும் வழமையான பஸ் சேவைகளுக்கு மேலதிகமாக இந்த மேலதிக பஸ் சேவைகள் இடம்பெறவுள்ளதாக பிரதி பொது முகாமையாளர் பண்டுக ஸ்வர்ணஹன்ச மேலும் தெரிவித்தார்.