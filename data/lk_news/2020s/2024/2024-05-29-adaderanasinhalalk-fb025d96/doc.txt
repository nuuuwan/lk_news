වසර 3කට පසුව ගෙදර ගිය කාන්තාව අතරමදී මරුට

වසර 3කට පසුව සිය නිවස වෙත යමින් සිටි කාන්තාවක් අවාසනාවන්ත ලෙස ජීවිතක්ෂයට පත්ව තිබේ.

මෙලෙස මියගොස් ඇත්තේ පස්සර ප්‍රදේශයේ පදිංචිව සිටි 26 හැවිරිදි වියේ පසුවූ එක්දරු මවකි.

ඇය වසර 03කට ආසන්න කාලයක් කුවේට් රාජ්‍යයේ සේවයේ නිරතව සිට පැමිණ යළි සිය නිවස වෙත යමින් සිටියදී මෙම අනතුර සිදුව තිබුණි.

ඔවුන් ගමන්කරමින් තිබූ ත්‍රිරෝද රථය බස් රථයක ගැටීමෙන් පැල්මඩුල්ල ප්‍රදේශයේදී මෙම අනතුර සිදුව තිබුණි.

ත්‍රිරෝද රථයේ ගැටුණු බස් රථය මාර්ගයෙන් ඉවතට පැන අඩි 15ක පමණ ප්‍රපාතයකට පෙරළී තිබුණි.

මෙම අනතුරින් ත්‍රිරෝද රථයේ ගමන්කළ මියගිය කාන්තාව ඇතුලු මගීන් තිදෙනෙකුද තුවාල ලබා ඇති බව පොලීසිය පවසයි.

තුවාලකරුවන් පැල්මඩුල්ල, කහවත්ත, සහ රත්නපුර රෝහල් වෙත ඇතුළත් කර ඇත.

එහිදී බරපතළ තුවාල ලබා සිටි කාන්තාව අවාසනාවන්ත ලෙස මියගොස් තිබුණි.