கடல் அலையில் அள்ளுண்டு செல்லப்பட்ட மாணவனின் சடலம் மீட்பு

அம்பாறை மாவட்டம் நிந்தவூர் பொலிஸ் பிரிவிற்குட்பட்ட ஒலுவில் பகுதியில்  கடல் அலையில் அள்ளுண்டு செல்லப்பட்டு காணாமல் போன மாணவர்களில் ஒருவரின் சடலம் கரையொதுங்கியுள்ளது.

நேற்று வெள்ளிக்கிழமை (16) கடலோரங்களில் விளையாட்டில் ஈடுபட்ட 8 மாணவர்களில் இருவர் கடல் அலையில் அள்ளுண்டு செல்லப்பட்டனர்.

இந்நிலையில், கடல் அலையில் அள்ளுண்டு செல்லப்பட்ட சூர்தின் முஹம்மட் முன்சிப் என்ற மாணவனின் உடல் இன்று  சனிக்கிழமை (17) காலை  ஒலுவில் பகுதியில் கரையோதுங்கியுள்ளது.

சம்பவதினம் மாளிகைக்காடு - சாய்ந்தமருது பகுதியைச் சேர்ந்த இரண்டு மாணவர்களே கடலில் புகைப்படம் எடுத்து விளையாடிக் கொண்டிருந்தபோது கடலில் அடித்துச் செல்லப்பட்டு காணாமல் போயிருந்தமை குறிப்பிடத்தக்கது.