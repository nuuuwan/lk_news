சுசீந்திரன் இயக்கும் '2 K லவ் ஸ்டோரி '

புதுமுக நடிகர் ஜெகவீர் கதையின் நாயகனாக நடிக்கும் '2 K லவ் ஸ்டோரி 'எனும் திரைப்படத்தின் தொடக்க விழா சென்னையில் சிறப்பாக நடைபெற்றது.

தமிழ் சினிமாவில் ஏராளமான வெற்றி படங்களை இயக்கிய இயக்குநர் சுசீந்திரன் சிறிய இடைவெளிக்குப் பிறகு இயக்கும் '2 K லவ் ஸ்டோரி' எனும் திரைப்படத்தில் ஜெகவீர், மீனாட்சி கோவிந்தராஜன், பால சரவணன், ஆண்டனி பாக்யராஜ், ஜெயபிரகாஷ், வினோதினி உள்ளிட்ட பலர் நடிக்கிறார்கள்.

வி. எஸ். ஆனந்த கிருஷ்ணன் ஒளிப்பதிவு செய்யும் இந்த திரைப்படத்திற்கு டி. இமான் இசையமைக்கிறார். காதலை மையப்படுத்தி தயாராகும் இந்த திரைப்படத்தை சிட்டி லைட் பிக்சர்ஸ் நிறுவனம் சார்பில் தயாரிப்பாளர் விக்னேஷ் சுப்பிரமணியன் தயாரிக்கிறார்.

படத்தைப் பற்றி இயக்குநர் பேசுகையில், '' திருமண நிகழ்வுகளை பதிவு செய்யும் ஒளிப்பதிவு கலைஞர்களின் வாழ்வியலில் நடைபெறும் சம்பவங்களை தழுவி, அனைத்து தரப்பினரும் ரசிக்கும் வகையிலான காதல் கதையாக இத்திரைப்படத்தின் திரைக்கதை அமைக்கப்பட்டுள்ளது.

இப்படத்தின் கதைக்களம் கோயம்புத்தூர் என்பதால் கோவை மற்றும் சென்னையில் படப்பிடிப்பு நடத்த திட்டமிடப்பட்டுள்ளது'' என்றார்.