கொழும்பு - இரத்தினபுரி பிரதான வீதியில் கார் குடை சாய்ந்தது

கொழும்பு -  இரத்தினபுரி பிரதான வீதியில் குருவிட்ட பொலிஸ் பிரிவுக்குட்பட்ட புசல்ல பகுதியில் இன்று வெள்ளிக்கிழமை (19) கார் ஒன்று கவிழ்ந்து விபத்துக்குள்ளாகியுள்ளதாக பொலிஸார் தெரிவித்துள்ளனர்.

காரின் சாரதி உறங்கியமையினால் வீதியோரம்  இருந்த கற் குவியலில் கார் மோதி விபத்துக்குள்ளாகியுள்ளது.

குருநாகல் பகுதியில் இருந்து குருவிட்ட , எதண்டாவலை  பிரதேசத்தில் உள்ள ஹோட்டல் ஒன்றில் இடம்பெற்ற திருமண வைபவத்திற்கு சென்ற தம்பதிகளின் கார் விபத்துக்குள்ளாகியுள்ளதாக  பொலிஸார் தெரிவித்துள்ளனர்.

மேலும், வாகனத்தில் பயணம் செய்த இருவர் சீட் பெல்ட் அணிந்திருந்ததால் விபத்தில் காயங்கள்  எதுவும் ஏற்படவில்லை என பொலிஸார் தெரிவித்துள்ளனர்.