உயிர்த்த ஞாயிறு தாக்குதல்: முன்னாள் ஜனாதிபதி மைத்திரிபால சிறிசேனவின் வாக்குமூலம் சட்ட மா அதிபரிடம்!

உயிர்த்த ஞாயிறு தாக்குதலை நடத்தியது யார் என்பது தனக்கு தெரியும் என முன்னாள் ஜனாதிபதி மைத்திரிபால சிறிசேன குற்றப் புலனாய்வு திணைக்களத்துக்கு வழங்கிய வாக்கு மூலம் சட்டமா அதிபருக்கு அனுப்பி வைக்கப்பட்டுள்ளதாக தெரிவிக்கப்படுகிறது.

குற்றப் புலனாய்வு அதிகாரிகளினால்  முன்னாள் ஜனாதிபதி மைத்திரிபால சிறிசேனவிடம் 6 மணித்தியாலயத்துக்கு மேலாக மேற்கொண்ட விசாரணைகளின் மூலம் பெறப்பட்ட  வாக்கு மூலமானது மேலதிக சட்ட நடவடிக்கைகளுக்காக சட்ட மா அதிபருக்கு அனுப்பி வைக்கப்பட்டுள்ளது.

2019 ஆம் ஆண்டு ஏப்ரல் மாதம்  21ஆம் திகதி உயிர்த்த ஞாயிறு தாக்குதலில் ஈடுபட்ட  சூத்திரதாரி  தொடர்பில் தனக்கு தெரியும் என முன்னாள் ஜனாதிபதி மைத்திரிபால சிறிசேன அண்மையில் கண்டியில் இடம்பெற்ற கூட்டமொன்றில் தெரிவித்த கருத்து தொடர்பில் விசாரணை நடத்துமாறு பொதுமக்கள் பாதுகாப்பு அமைச்சர் டிரான் அலஸ் பொலிஸ் மா அதிபருக்கு பணிப்புரை விடுத்திருந்தார்.

இதனடிப்படையில், நேற்று குற்றப் புலனாய்வு பிரிவினரால்  முன்னாள் ஜனாதிபதி மைத்திரிபால சிறிசேனவிடம் வாக்குமூலம் பெறப்பட்டது.