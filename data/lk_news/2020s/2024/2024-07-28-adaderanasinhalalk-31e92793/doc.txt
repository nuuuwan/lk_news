මදුරෝ ගේ මගඩි සහ වෙනිසියුලා ජනාධිපතිවරණය

දූෂණ චෝදනා, මැතිවරණ මගඩි සහ බලය අනිසි ලෙස භාවිත කෙරෙන බවට එල්ලවන චෝදනා මැද වෙනිසියුලාවේ ජනාධිපතිවරණය අද (28) පැවැත්වේ.

වසර 06ක කාලයක් සඳහා ජනාධිපතිවරයෙකු තෝරා පත් කරගැනීම වෙනුවෙන් පැවැත්වෙන මෙම මැතිවරණය සඳහා වත්මන් ජනාධිපති නිකොලොස් මදුරෝ ද ඉදිරිපත්ව සිටියි.

2013 වසරේ එරට හිටපු ජනාධිපති හියුගෝ චාවේස්ගේ අභාවයෙන් පසු වෙනිසියුලාවේ ජනාධිපති ධුරයට පත් වූ නිකොලොස් මදුරෝ මෙවර ජනාධිපතිවරණයට තරග වදින්නේ සිය තෙවන ධුර කාලය වෙනුවෙනි.

කෙසේවෙතත් මෙවර ජනාධිපතිවරණය වසර 25ක කාලයක් පුරා වෙනිසියුලාවේ බලය හොබවන එක්සත් සමාජවාදී පක්ෂයට ප්‍රබල අභියෝගයක් වී ඇති බව දේශපාලන විචාරකයින් පෙන්වාදෙයි.