පාර්ලිමේන්තු මන්ත්‍රී වරප්‍රසාද ඉවත් කිරීමට හේෂාගෙන් යෝජනාවක්

අභිනව පාර්ලිමේන්තුව රැස්වූ පසු මන්ත්‍රීවරුන්ගේ වරප්‍රසාද ඉවත්  කිරීමට පෞද්ගලික මන්ත්‍රී යෝජනාවක් ගෙනඑන බව සමගි ජන බලවේගයේ තේරී පත්වූ මන්ත්‍රී හේෂා විතාන මහතා පවසයි.

ඔහු පෙන්වා දෙන්නේ මෙම නව සංස්කෘතිය ගෙනඑන්නේ නව ජනාධිපති ඇතුළු ජාතික ජන බලවේගයට ශක්තියක් වීමේ අරමුණින් බවය.

"අපිත් සමහර වරප්‍රසාදවලට කැමතිම නැහැ. පාර්ලිමේන්තු මන්ත්‍රීවරුන්ට දෙන උදේ සහ දිවා ආහාරය සම්පූර්ණයෙන් නතර කරන්න. අවශ්‍ය නම් අපි ගෙදරින් අරගෙන එන්නම්."

"කොළඹ නිල නිවාස අමාත්‍යවරුන්ට දෙනවා නම් කුලී පදනම මත ලබාදෙන්න. ඒ සල්ලි මහපොළ අරමුදලට ලබාදෙන්න."

"පාර්ලිමේන්තු මන්ත්‍රීවරයෙකුගේ මූලික වැටුප රුපියල් 54,285යි. එකත් එපා නම් මේක ගරු සේවයක් කරන්න. වාහන දීමනා ඇතුළු සියල්ල නතර කරන්න."

"මාදිවෙල පාර්ලිමේන්තු මන්ත්‍රී නිවාස විශ්වවිද්‍යාල දරුවන්ට නේවාසිකාගාර පහසුකම් ලෙස ලබාදෙන්න."

"21 වෙනදාට පෙරම මේක පටන් ගන්න. මොකද 21 නිවාස දෙන්න ෆෝම් එක දුන්නට පස්සේ මේක කරන්න බැරි වෙයි. ඒ නිසා දැම්ම පටන් ගන්න."