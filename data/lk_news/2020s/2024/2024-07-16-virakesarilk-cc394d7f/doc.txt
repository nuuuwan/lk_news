ரசிகர்களுக்கு முன்னுதாரணமாய் திகழும் சூர்யா

தமிழகத்தை பொறுத்தவரை திரை நட்சத்திரங்களுக்கும், அவர்களுடைய ரசிகர்களுக்கும் இடையேயான பந்தம் என்பது அலாதியானது. தங்களின் மனம் கவர்ந்த நடிகரின் பிறந்த நாளை ரசிகர்கள் வித்தியாசமாக கொண்டாடுவது வழக்கம். அந்த வகையில் நடிகர் சூர்யாவின் பிறந்தநாளை அவருடைய ரசிகர்கள் ரத்ததானம் வழங்கி கொண்டாடி வருகின்றனர். இவர்களை ஊக்குவிக்கும் வகையில் நடிகர் சூர்யாவும் ரத்த தானம் வழங்கினார். அத்துடன் ரத்த தானம் நிகழ்வின் பங்கு பற்றிய அவருடைய ரசிகர்களுக்கு விருந்தளித்து பாராட்டினார்.

இது தொடர்பாக சூர்யாவின் ரசிகர்கள் பேசுகையில், '' கடந்த ஆண்டு சூர்யாவின் பிறந்த நாளை முன்னிட்டு ஆயிரக்கணக்கானவர்கள் ரத்ததானம் வழங்கினோம். அவர்களை நேரில் அழைத்து, விருந்து அளித்து பாராட்டினார். அத்துடன் இனி ஒவ்வொரு ஆண்டும் எங்களுடன் சேர்ந்து அவரும் ரத்த தானம் செய்வேன் என வாக்குறுதி அளித்தார். அதனை மறக்காமல் இந்த ஆண்டு நாங்கள் ரத்ததானம் வழங்கும் போது அவரும் எங்களுடன் இணைந்து ரத்த தானம் செய்தார். இது எங்களை உற்சாகமடைய வைத்திருக்கிறது'' என்றனர்.

மேலும், நடிகர் சூர்யா இந்த வயதிலும் ரத்த தானம் வழங்கி தன்னுடைய ரசிகர்களை ஊக்கப்படுத்திய செயல் சமூக வலைதள ஊடகங்களில் பரவி அனைவரின் பாராட்டுகளையும் பெற்றிருக்கிறது.

இதனிடையே சூர்யாவின் பிறந்த நாளை முன்னிட்டு அவரது ரசிகர்கள் ரத்ததானம் அளிக்கும் நிகழ்வில் சூர்யாவும் பங்கு பற்றியது அவர் நடிப்பில் விரைவில் வெளியாக இருக்கும் 'கங்குவா' படத்தினை விளம்பரப்படுத்துவதற்கான உத்தி என்றும் சிலர் தெரிவிக்கிறார்கள். என்பதும் , சூர்யாவின் நடிப்பில் உருவாகி இருக்கும் 'கங்குவா' எதிர்வரும் ஒக்டோபர் மாதம் 10 ஆம் திகதியன்று உலகம் முழுவதும் பட மாளிகையில் வெளியாகிறது என்பதும் குறிப்பிடத்தக்கது.