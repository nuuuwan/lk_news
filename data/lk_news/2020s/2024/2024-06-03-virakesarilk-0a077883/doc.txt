சமிக்ஞை கோளாறு ; பிரதான மார்க்கத்தில் ரயில் சேவை தாமதம்

பல்லேவெல மற்றும் கணேகொட  ரயில் நிலையங்களுக்கும், வெயங்கொட மற்றும் கம்பஹா ரயில் நிலையங்களுக்கும் இடையில் ஏற்பட்டுள்ள சமிக்ஞை கோளாறு காரணமாக பிரதான ரயில் மார்க்கத்தில் ரயில் சேவை தாமதம் ஏற்பட்டுள்ளதாக ரயில் திணைக்கள இணை முகாமையாளர் ஜெ. என். இந்திபொலகே தெரிவித்துள்ளார்.

நிலவும் சீரற்ற காலநிலையால் பிரதான மார்க்கம், கரையோர மார்க்கம் மற்றும் புத்தளம் மார்க்கம் மற்றும்  பல இடங்களில் வெள்ளப் பெருக்கு ஏற்பட்டுள்ள நிலையில், சமிக்ஞை அமைப்பில் கோளாறு ஏற்பட்டுள்ளதால் சில ரயில்கள் தாமதமாக வருவதாகவும் அவர் தெரிவித்துள்ளார்.

மேலும், வாக மற்றும் கொஸ்கம ரயில் நிலையங்களுக்கு இடையிலான பாலம் ஒன்று வெள்ளத்தில் இடிந்து வீழ்ந்துள்ளதால் களனிவெளி மார்க்கத்தில் பயணிக்கும் ரயில் வாக ரயில் நிலையம் வரை மட்டுப்படுத்தப்பட்டுள்ளது.