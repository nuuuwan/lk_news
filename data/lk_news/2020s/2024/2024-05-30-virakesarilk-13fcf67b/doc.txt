விமர்சனங்களுக்கு திங்கட்கிழமை பதிலளிப்பேன் :  ரங்கே பண்டார

தேர்தல்களை இரண்டு வருடங்களுக்கு ஒத்திவைக்க வேண்டும் என்ற எனது கருத்து தொடர்பில் தற்போது எழுந்திருக்கும் விமர்சனங்களுக்கு திங்கட்கிழமை பதிலளிப்பேன் என ஐக்கிய தேசிய கட்சியின் பொதுச் செயலாளர் பாலித்த ரங்கே பண்டார தெரிவித்தார்.

ஐக்கிய தேசிய கட்சி தலைமையகமான சிறிகொத்தவில் வியாழக்கிழமை (30) இடம்பெற்ற செய்தியாளர் சந்திப்பில் கலந்துகொண்டு இது தொடர்பான அறிவிப்பை முன்வைத்தார்.

நாட்டின் பொருளாதாரத்தை ஸ்திர நிலைக்கு கொண்டு வர தற்போதுள்ள நிலையில் பாராளுமன்ற தேர்தல், ஜனாதிபதி தேர்தல் ஆகிய இரண்டு தேர்தல்களையும் இரண்டு வருடங்களுக்கு பிற்போடுவது நல்லது. அது தொடர்பான பிரேரணை ஒன்றை எதிர்க்கட்சித் தலைவர் சஜித் பிரேமதாச கொண்டுவருமானால் அது மிகவும் பொருத்தம் என தெரிவித்திருந்தேன்.

ஐக்கிய தேசிய கட்சி தலைமையகத்தில் கடந்த செவ்வாய்க்கிழமை இடம்பெற்ற செய்தியானர் சந்திப்பில் இந்த யோசனையை தெரிவித்த பின்னர் அதற்கு எதிராக பல்வேறு தரப்பினர் பல்வேறு குற்றச்சாட்டுக்களை தெரிவித்க்க ஆரம்பித்தனர். எமது கட்சி அலுவலகத்துக்கு முன்னால் சுமார் 7பேர் வரை வந்து பாரிய ஆர்ப்பாட்டம் ஒன்றையும் நடத்தி இருந்தனர்.

எனவே இந்த விடயங்கள், விமர்சனங்கள் மற்றும் கேள்விகள் அனைத்துக்கும் எதிர்வரும் திங்கட்கிழமை  செய்தியாளர் சந்திப்பொன்றை நடத்தி பதிலளிப்பேன் என்றால்.