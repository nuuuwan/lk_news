எனது மூத்த மகள் வீட்டுக்குள் புகுந்த திருடர்கள் பால் பக்கற்றுகள், பானங்கள்  உணவுப் பொருட்களை எடுத்துச் சென்றனர்: மைத்திரிபால!

தனது மூத்த மகள் வீட்டில் தங்கக் குதிரைகள் இருந்ததாக கூறப்படும் கதை பொய்யானது என முன்னாள் ஜனாதிபதியான பொலன்னறுவை மாவட்ட நாடாளுமன்ற உறுப்பினர் மைத்திரிபால சிறிசேன புதன்கிழமை (24) நாடாளுமன்றத்தில் தெரிவித்தார்.

அவர் மேலும் கூறியதாவது, எனது மூத்த மகள் வீட்டில் திருடர்கள் புகுந்தனர். அந்த வீட்டிலிருந்து பால் பக்கற்றுகள் மற்றும்  சில உணவுப் பொருட்களையும் பானங்களையும் எடுத்துச் சென்றுள்ளனர். ஆனால், தங்கக் குதிரைகள் அந்த வீட்டில் எதுவும் இல்லை.

மேலும் நூறு கோடி செலவு செய்து  பொலன்னறுவையில் அருங்காட்சியகத்தை உருவாக்கினேன். இந்த நாட்டில் எந்த ஜனாதிபதியும் அருங்காட்சியகம் கட்டவில்லை என்றும் அவர் தெரிவித்தார்.