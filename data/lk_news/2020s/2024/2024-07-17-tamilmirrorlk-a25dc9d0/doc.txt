“அலைபேசிக்கு தடை விதிக்கவும்”

திரையரங்குகளுக்கு அலைபேசிகளை கொண்டு வர தடை விதிக்க வேண்டும் என  இலங்கை திரைப்பட இயக்குநர்கள் சங்கத்தின் தலைவரும் தயாரிப்பாளருமான சோமரத்ன திஸாநாயக்கசெவ்வாய்க்கிழமை (16) தெரிவித்துள்ளார்.

தனது 'சிங்கபாகு 'திரைப்படத்தை ​சட்டவிரோதமாக பதிவு செய்து சமூக ஊடகங்களில் பதிவேற்றியமை அடுத்தே, மேற்கண்ட கோரிக்கையை அவர் விடுத்துள்ளார்.

"தேவையற்ற சந்தர்ப்பங்களில் அலைபேசிகளை தவிர்ப்பதற்கு எம்மால் இயன்றதைச் செய்ய வேண்டும். திரையரங்குகளில் அலைபேசிகளை தடை செய்வதே எம்மால் செய்ய முடியும். அவுஸ்திரேலியா போன்ற நாடுகளில் உள்ள திரையரங்குகளில் இவ்வாறான தடை விதிக்கப்பட்டுள்ளது. இலங்கையில் ஏன் பின்பற்ற முடியாது என்பது ஆச்சரியமாக உள்ளது.

"மக்கள் ஒரு திரைப்படத்தை இரசிக்க திரையரங்குகளுக்குச் செல்கிறார்கள். இதனால் அவர்கள் தங்கள் வீட்டுப் பிரச்சனைகள், அரசியல் பிரச்சினைகள் மற்றும் பிற பிரச்சனைகளை மறந்துவிடுவார்கள், அலைபேசி வரும் சத்தம் கேட்கும் போது, ​​கவனம் சிதறப்படுகிறது இதனால் அலைபேசிகளை திரையரங்குகளுக்கு கொண்டு செல்வதை தடை செய்ய வேண்டுமென அவர் தெரிவித்துள்ளார்.

இந்நிலையில் 'திரைப்படத்தை ​சட்டவிரோதமாக பதிவு செய்து சமூக ஊடகங்களில் பதிவேற்றியவர் கண்டி பகுதியை சேர்ந்தவர் எனவும் கடந்த ஜூன் மாதம் 11 ஆம் திகதி குறித்த படம் கட்டுகஸ்தோட்டை சீகிரி திரையரங்கில் பதிவிறக்கம் செய்யப்பட்டு யூடியூபில் வெளியிட்டதையடுத்து பொலிஸ் கணினி குற்றப் புலனாய்வுப் பிரிவினரால் கைது செய்யப்பட்டுள்ளமையும் குறிப்பிடத்தக்கது,