சிறப்புரிமைகளை எழுத்து மூலம் சமர்ப்பிக்க உத்தரவு

முன்னாள் ஜனாதிபதிகளின் அமைச்சர்கள் மற்றும் நாடாளுமன்ற உறுப்பினர்களின் சிறப்புரிமைகளை மீளாய்வு செய்வதற்காக, ஜனாதிபதி அனுரகுமார திஸாநாயக்கவினால் நியமிக்கப்பட்ட மூவரடங்கிய குழு, முன்னாள் ஜனாதிபதிகளுக்கு அவர்களின் சிறப்புரிமைகள் மற்றும் அவர்களின் தேவைகள் தொடர்பில் எழுத்துமூல அறிக்கையை சமர்ப்பிக்குமாறு அறிவித்துள்ளது.

முன்னாள் ஜனாதிபதிகளின் அமைச்சர்கள் மற்றும் நாடாளுமன்ற உறுப்பினர்களின் சிறப்புரிமைகள் தொடர்பில் தற்போதுள்ள கட்டளைச் சட்டங்களை ஆராய்ந்து, அது தொடர்பான பரிந்துரைகளை வழங்குவதற்காக ஜனாதிபதி அனுரகுமார திஸாநாயக்கவினால் இந்தக் குழு அண்மையில் நியமிக்கப்பட்டது.

இந்தக் குழுவினால் தயாரிக்கப்பட்ட அறிக்கை அமைச்சரவையில் சமர்ப்பிக்கப்பட்டு, சிறப்புரிமைகள் தொடர்பில் தேவையான தீர்மானங்கள் எடுக்கப்படும் என அமைச்சர் விஜித ஹேரத் தெரிவித்துள்ளார்.(AN)