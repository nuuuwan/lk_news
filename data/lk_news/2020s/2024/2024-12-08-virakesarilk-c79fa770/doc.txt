பயங்கரவாத தடைச்சட்டத்தின் ஆயுள் அதிகம்

வடக்கில் நடந்த மாவீரர் நாள் நிகழ்வு என பழைய படங்களை பகிர்ந்து தெற்கில் குழப்பத்தை ஏற்படுத்த முற்பட்டனர் என்ற  குற்றச்சாட்டில் இரண்டு பேர் கைது செய்யப்பட்டார்.இந்த கைதுகள் அனைத்துக்கும் பயங்கரவாத தடைச் சட்டம் பயன்படுத்தப்பட்டது.  இது ஒரு வகையில் அச்சுறுத்தும் நோக்கம் கொண்டது.  இனிமேல் யாரும் இவ்வாறான செயல்களில் ஈடுபட்டால் பயங்கரவாத தடைச் சட்டத்தை கையாளுவோம் என்ற செய்தியை அரசாங்கம் கூற விரும்பியது.அதனால் தைான், இந்த கைதுகளுக்கு பயங்கரவாத தடைச் சட்டம் பயன்படுத்தப்பட்டது.ஆனாலும் கைது செய்யப்பட்டவர்கள் நீண்ட நாட்கள் தடுத்து வைக்கப்படவில்லை, விசாரணைக்கு பின் நீதிமன்றத்தில் முன்னிறுத்தப்பட்டார்கள்.  பின்னர் பிணையில் செல்ல அனுமதிக்கப்பட்டிருக்கிறார்கள்.