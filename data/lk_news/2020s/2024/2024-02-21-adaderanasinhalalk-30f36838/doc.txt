කොවිඩ් එන්නත ගැන බය හිතෙන කතාවක්

හෘදයේ සහ මොළයේ ඇතිවිය හැකි ආබාධ තත්ත්වයන් මඳ වශයෙන් වැඩිවීමට කොවිඩ් එන්නත හේතුවී ඇති බවට විද්‍යාඥයින් පිරිසක් සිදුකළ පර්යේෂණයකින් හෙළිවී තිබේ.

නමුත් කොරෝනා වෛරසයට ගොදුරු වීමෙන් ඇතිවිය හැකි අවදානම ඊට වැඩි බව අදාළ වාර්තාවෙහි දැක්වෙයි.

සෞඛ්‍ය සංවිධානයේ පර්යේෂණ අංශය වන "ග්ලෝබල් වැක්සීන් ඩේටා නෙට්වර්ක්" මගින් එම පර්යේෂණය සිදුකර තිබුණි.

රටවල් අටක, කොවිඩ් එන්නත ලබාගත් පුද්ගලයින් මිලියන 99ක් යොදාගෙන මෙම පර්යේෂණය සිදුකර ඇති අතර එය මෙතෙක් කොවිඩ් එන්නත් සම්බන්ධයෙන් සිදුකර ඇති විශාලතම පර්යේෂණය වශයෙන් සැලකෙයි.

ලෝක ජනගහනයෙන් 71%ක් කොවිඩ් එන්නත් එක් මාත්‍රාවක් හෝ ලබාගෙන තිබේ.