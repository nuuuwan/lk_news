ඉන්දියාවේ මන්ත්‍රීවරියක් රිය අනතුරකින් මරුට

ඉන්දියාවේ තෙලන්ගානා ප්‍රාන්ත ආණ්ඩු මන්ත්‍රීවරියක් වන 37 හැවිරිදි ලාස්‍යා නන්දිතා ජීවිතක්ෂයට පත්වී තිබේ.

ඇය භාරත් රාෂ්ට්‍ර සමිති පක්ෂයේ "Bharat Rashtra Samithi" කැපීපෙනෙන චරිතයක් බව ඉන්දීය මාධ්‍ය වාර්තා කරයි.

ඇය ගමන් ගත් මෝටර් රථයේ වේගය රියදුරුට පාලනය කරගත නොහැකිව, මාර්ගයේ සවිකර තිබූ ආරක්ෂිත යකඩ වැටේ ගැටී මෙම අනතුර සිදුවී ඇති බව වාර්තා වෙයි.

ඇයගේ රියැදුරා ද අනතුරෙන් බරපතළ තුවාල ලබා මේ වනවිට වෛද්‍ය ප්‍රතිකාර ලබමින් පසුවෙයි.

මීට දින 10කට පෙර එනම් පසුගිය පෙබරවාරි 13 වනදා නාකට්පල්ලි ප්‍රදේශයේදී සිදුවූ තවත් අනතුරකින් ලාස්‍යා දිවි බෙරාගෙන ඇති අතර එහිදී ඇය සුළු තුවාල ලබා තිබේ.

ඇයගේ පියා ද දේශපාලනඥයෙක් වන අතර ඔහු ද පසුගිය වසරේ මියගොස් තිබේ.