කැනඩා මහ කොමසාරිස් සහ අනුර කුමාර අතර හමුවක්

ශ්‍රී ලංකාවේ කැනඩා මහ කොමසාරිස් එරික් වොල්ෂ් සහ ජාතික ජන බලවේගයේ නායක අනුර කුමාර දිසානායක මහතා අතර හමුවක් සිදු විය.

මෙම හමුව සඳහා ශ්‍රී ලංකාවේ කැනඩා මහ කොමසාරිස් කාර්යාලයේ දෙවැනි ලේකම් (දේශපාලන) පැට්‍රික් පිකරින්,  (Patrick Pickering) ජාතික ජන බලවේගයේ ජාතික විධායක සභික විජිත හේරත් මහතා ද එක්වී තිබේ.

මෙම හමුවේදී මේ වනවිට ශ්‍රී ලංකාවේ පවතින සමාජ ආර්ථික හා දේශපාලන තත්ත්වය පිළිබඳව දීර්ඝ ලෙස සාකච්ඡාවට බඳුන් වී ඇත.

ජාතික සමගිය ගොඩනැගීම වෙනුවෙන් ජාතික ජන බලවේගයේ සැලසුම් පිළිබඳවද දෙපාර්ශ්වය අතර අදහස් හුවමාරු වී තිබේ.

කැනඩාවේ වෙසෙන ශ්‍රී ලාංකිකයින් හමුවීම සඳහා අනුර කුමාර දිසානායක මහතාගේ ඉදිරි කැනඩා සංචාරයට සුබ පැතීමටද මහ කොමසාරිස්වරයා මෙහිදී කටයුතු කර තිබූ බව ජාතික ජන බලවේගයය පවසයි.

ජනතා විමුක්ති පෙරමුණ ප්‍රධාන කාර්යාලයේදී අද (13) පෙරවරුවේ මෙම හමුව සිදුවී ඇත.