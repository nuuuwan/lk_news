கடந்த 24 மணிநேரத்தில் 10 வீதி விபத்துக்கள்; 13 பேர் உயிரிழப்பு

கடந்த 24 மணித்தியாலங்களில் 10 வீதி விபத்துக்களில் 13 பேர் உயிரிழந்துள்ளதாக பொலிஸ் ஊடகப்பிரிவு தெரிவித்துள்ளது.

பண்டிகை காலங்களில் வீதிகளில் பயணிக்கும்போது அதிக கவனம் செலுத்த வேண்டும் என பொலிஸ் ஊடகப் பேச்சாளர் சிரேஷ்ட பொலிஸ் அத்தியட்சகர் புத்திக மனதுங்க தெரிவித்துள்ளார்.

அவர் மேலும் தெரிவக்கையில், “பண்டிகை காலம் என்பதால் நெடுஞ்சாலைகளில் போக்குவரத்து நெரிசல் அதிகரித்து, பாதசாரிகளும் அதிகளவில் செல்கின்றனர். பாதசாரிகள் வீதியில் நடந்து செல்லும்போது மிகவும் கவனமாக இருக்க வேண்டும். மேலும் சாரதிகளும் மிகக் கவனமாக வீதியில் ஓட்ட வேண்டும்" என கேட்டுக்கொண்டுள்ளார்.

ஜனவரி முதலாம் திகதி முதல் டிசம்பர் மாதம் 13ஆம் திகதி வரை 22,967 வீதி விபத்துக்கள் பதிவாகியுள்ளதாகவும் அதில் 2,141 பேர் உயிரிழந்துள்ளதாகவும் பொலிஸார் குறிப்பிட்டுள்ளனர்.