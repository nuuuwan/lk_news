ஹொங்கொங் சிக்சஸ் கிரிக்கெட் இலங்கை குழாத்தில் ஏழு வீரர்கள்

ஹொங்கொங்கில் நடைபெறவுள்ள ஹொங்கொங்  சக்சஸ் என அழைக்கப்படும் அணிக்கு அறுவர் 6 கிரிக்கெட் போட்டியில் இலங்கையும் பங்குபற்றவுள்ளது.

வேகப்பந்து வீச்சு சகலதுறை வீரரான மதுஷன்க, 4 சர்வதேச ஒருநாள் கிரிக்கெட் போட்டிகளிலும் 3 சர்வதேச ரி20 கிரிக்கெட் போட்டிகளிலும் விளையாடியுள்ளார்.

ஐக்கிய அரபு இராச்சியத்தில் 2021இல் நடைபெற்ற ஐசிசி ஆடவர் ரி20 உலகக் கிண்ணப் போட்டிக்கான இலங்கை குழாத்தில் லஹிரு மதுஷன்க பெயரிடப்பட்டிருந்தார்.

ஆனால் அவரது துரதிர்ஷடம் அதற்கு முன்னர் நடைபெற்ற தென் ஆபிரிக்காவுக்கு எதிரான ரி20 தொடரின்போது அவரது கழுத்தில் காயம் ஏற்பட்டதால் அவருக்கு உலகக் கிண்ணத்தில் விளையாட முடியாமல் போனது.

32 வயதான மதுசன்க உட்பட அணியில் பெயரிடப்பட்டுள்ள அறுவர் சகலதுறை வீரர்கள் ஆவர். சந்துன் வீரக்கொடி விக்கெட் காப்பாளராக விளையாடுவார். அணியில் பெயரிடப்பட்டுள்ள 7 வீரர்களில் ஐந்து பேர் இலங்கை அணிக்காக சர்வதேச ஒரு நாள் அல்லது சர்வதேச ரி20 போட்டிகளில் விளையாடியவர்களாவர்.

தரிந்து ரத்நாயக்க, தனுக்க தாபரே ஆகிய இருவரே தேசிய அணியை பிரதிநிதித்துவப்படுத்தாத இரண்டு வீரர்களாவர்.

உள்றாட்டில் 60 முதல்தர டி20 போட்டிகளில் விளையாடியுள்ள தரிந்து 68 விக்கெட்களை வீழ்த்தி 1352 ரன்கள் எடுத்துள்ளார். மற்றைய வீரரான தனுகா தாபரே உள்நாட்டு டி20 அரங்கில் 33 போட்டிகளில் விளையாடி 15 விக்கெட்களைக் கைப்பற்றியுள்ளதுடன் 661 ஓட்டங்களைப் பெற்றுள்ளார்.

அணியில் இடம்பெறும் தனஞ்சய லக்ஷான் மற்றும் சந்துன் வீரக்கொடி ஆகியோர் 3 சர்வதேச ஒருநாள் போட்டிகளிலும், லஹிரு சமரகோன் மற்றும் நிமேஷ் விமுக்தி ஆகியோர் தலா ஒரு சர்வதேச ரி20 போட்டியிலும் விளையாடியுள்ளனர்.

கிரிக்கெட் ஹொங்கொங் (சபை) ஏற்பாடு செய்துள்ள இந்த போட்டி ஹொங்கொங்கில் நவம்பர் 1, 2, 3ஆம் திகதிகளில் நடைபெறவுள்ளதுடன் 12 அணிகள் பங்குபற்றவுள்ளன.

மூன்று தசாப்தங்களுக்கு முன்னர் மிகவும் பிரபல்யம் பெற்று விளங்கிய ஹொங்கொங்  சிக்சஸ் சர்வதேச போட்டி முதன் முதலில் 1992ஆம் ஆண்டு நடத்தப்பட்டது.

சர்வதேச கிரிக்கெட் பேரவையின் அங்கீகாரத்தைப் பெற்றுள்ள இப் போட்டி இதுவரை 19 தடவைகள் நடத்தப்பட்டுள்ளது.

1992 இலிருந்து 1997வரை நடைபெற்ற ஹொங்கொங் சிக்சஸ் அதன் பின்னர் மீண்டும் 2001இலிருந்து 2012 வரை தொடர்ச்சியாக நடத்தப்பட்டது.

அனால் அதன் பின்னர் 2023வரை ஒரே ஒரு தடவை 2017இல் மாத்திரம் நடத்தப்பட்டது.

இந்த சுற்றப் போட்டியில் பாகிஸ்தான், இங்கிலாந்து, தென் ஆபிரிக்கா ஆகியன  தலா 5 தடவைகள் சம்பியனாகியுள்ளன.

இலங்கை, அவுஸ்திரேலியா, இந்தியா, மேற்கிந்தியத் தீவுகள் என்பன தலா ஒரு தடவை சம்பியனாகின.

இந்த வருட ஹொங்கொஹ் சிக்சஸ் சுற்றுப் போட்டியில் நடப்பு சம்பியன் தென் ஆபிரிக்கா, ஹொங்கொங், நியூஸிலாந்து ஆகியன ஒரு குழுவிலும் இந்தியா, பாகிஸ்தான், ஐக்கிய அரபு இராச்சியம் ஒரு குழுவிலும் இலங்கை, பங்களாதேஷ், ஓமான் ஆகியன ஒரு குழுவிலும் இங்கிலாந்து, அவுஸ்திரேலியா, நேபாளம் ஆகியன ஒரு குழுவிலும் விளையாடவுள்ளன.

லீக் சுற்றில் முதல் இரண்டு இடங்களைப் பெறும் எட்டு அணிகள் கால் இறுதிச் சுற்றில் விளையாடும். கால் இறுதிகளில் தோல்வி அடையும் அணிகள் கோப்பைக்கான அரை இறுதிகளில் விளையாடும்.

கால் இறுதிகளில் வெற்றிபெறும் அணிகள் பிரதான சம்பியன் கிண்ணத்துக்கான அரை இறுதிகளில் விளையாட தகுதிபெறும்.

லீக் சுற்று முடிவில் ஒவ்வொரு குழுவிலும் கடைசி இடங்களைப் பெறும் அணிகள் குவலைக்கான சுற்றில் விளையாடும்.