ප්‍රේමසර ඈපාසිංහයන්ට උපහාර පිදීමේ උත්සවයක්

කොළඹ ආනන්ද - නාලන්ද 94 වැනි සුලෝහිත සංග්‍රාමය වෙනුවෙන් හිටපු ප්‍රවීණ ක්‍රිකට් විස්තර විචාරකයකු වන ප්‍රේමසර ඈපාසිංහ මහතා වෙත උපහාර පිදීමේ උත්සවයක් සංවිධානය කර තිබිණි.

එසේම, ප්‍රේමසර ඈපාසිංහ මහතාට  සුලෝහිත සංග්‍රාමය නැරඹීම සඳහා ආරාධනා කිරීම ද මෙම අවස්ථාවේ සිදු වී තිබේ.

හිටපු ගුවන් හමුදාපතිවරයකු සහ වත්මන් සුලෝහිත සංග්‍රාම කමිටුවේ සම සභාපතිවරයකු වන 'එයාර් චීෆ් මාර්ෂල්' ගගන් බුලත්සිංහල මහතා විසින් ප්‍රේමසර ඈපාසිංහ මහතාගේ සේවය අගයනු වස් තුටු පඬුරක් ද පිරිනමා ඇත.

උත්සව අවස්ථාව සඳහා ආනන්ද - නාලන්ද විදුහල් දෙක නියෝජනය කරන පිරිසක් ද සහභාගි වුණු බව වාර්තා වේ.