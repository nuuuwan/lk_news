வேலை நிறுத்தத்தினால் 12 எரிபொருள் விநியோக ரயில் சேவைகள் இரத்து

இரண்டு நாட்களாக முன்னெடுக்கப்படும் ரயில் நிலைய அதிபர்கள் மற்றும் கட்டுப்பாட்டாளர்களின் வேலை நிறுத்தத்தினால் கொலன்னாவை மற்றும் கட்டுநாயக்க சர்வதேச விமான நிலையத்திற்கு  இடையில் எரிபொருள் விநியோக 12 ரயில் சேவைகள் இயக்கப்படவில்லை.

இதன் காரணமாக ரயில் திணைக்களத்திற்கு பாரிய நட்டம் ஏற்படுவதாக திணைக்களத்தின் சிரேஷ்ட அதிகாரி ஒருவர் தெரிவித்துள்ளார்.

அதன்படி, தினமும் 10,000 லிற்றர் கொள்ளவு கொண்ட  10 எரிபொருள் கொள்கலன்கள் ரயிலில் பொறுத்தப்பட்டு விமான நிலையத்திற்கு தினமும் எரிபொருளை வழங்குவதாக அந்த அதிகாரி மேலும் தெரிவித்துள்ளார்.