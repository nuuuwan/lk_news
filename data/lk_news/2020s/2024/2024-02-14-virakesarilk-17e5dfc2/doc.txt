பாகிஸ்தானின் புதிய பிரதமருக்கு ஷெபாஸ் ஷெரீப் பரிந்துரை !

பாகிஸ்தான் நாட்டில் நடைபெற்ற பொதுத்தேர்தலில் எந்த கட்சிக்கும் ஆட்சி அமைக்கும் அளவிற்கான பெரும்பான்மை கிடைக்கவில்லை. ஏற்கனவே பாகிஸ்தான் பொருளாதார நிலையில் பெரும் பின்னடைவை சந்தித்துள்ளது.

இந்நிலையில், பாகிஸ்தான் மக்கள் கட்சியின் பிலாவல் பூட்டோ மற்றும் அவரது தந்தை சர்தாரி ஆகியோர் பிரதமர் பதவிக்கு போட்டியிடவில்லை.

இதையடுத்து அமைச்சரவையிலும் இடம்பெறப் போவதில்லையென்றும் வெளியில் இருந்து நவாஸ் ஷெரீப்பின் கட்சிக்கு ஆதரவு கொடுப்பதாகவும் தெரிவித்தனர்.

இந்நிலையில், நவாஸ் ஷெரீப், அவரது சகோதரரான ஷெபாஸ் ஷெரீப்பை  பிரதமர் வேட்பாளராக பரிந்துரை செய்துள்ளார்.

இதை கூட்டணி கட்சிகள் ஏற்றக்கொண்டால், பாகிஸ்தான் நாட்டின் அடுத்த பிரதமாக ஷெபாஸ் ஷெரீப் பதவி ஏற்பார்.