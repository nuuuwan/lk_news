உயிர்த்தஞாயிறுதாக்குதல் குறித்த விசாரணைகளை மேற்கொண்ட சிஐடி அதிகாரிகள் எங்களுடன்இணைந்து செயற்படுகின்றனர் -அனுரகுமார

உயிர்த்தஞாயிறு தாக்குதல் குறித்த விசாரணைகளை முன்னெடுத்த சிஐடி அதிகாரிகள் தேசிய மக்கள் சக்தியின் ஒய்வுபெற்ற பொலிஸ் உத்தியோகத்தர்கள் மன்றத்திற்கு தலைமைதாங்கவுள்ளனர் என அனுரகுமார திசநாயக்க கனடாவில் தெரிவித்துள்ளார்.

மேமாதம் இந்த அமைப்பு செயற்பட ஆரம்பிக்கும் என தெரிவித்துள்ள அவர் இந்த தாக்குதலிற்கு காரணமானவர்களிற்கு எதிராக சட்டத்தைஇவர்கள் நடைமுறைப்படுத்துவார்கள் எனவும் குறிப்பிட்டுள்ளார்.

உயிர்த்த ஞாயிறுதாக்குதல் குறித்து புதிய விசாரணைகள் அவசியமில்லை ஏற்கனவே இடம்பெற்ற விசாரணைகளின் மூலம் வெளியான பல விடயங்கள் உண்மையானவையா என்பதை உறுதி செய்யவேண்டும் எனவும் அவர் தெரிவித்துள்ளார்.

உயிர்த்தஞாயிறுதாக்குதல் குறித்த விசாரணைகளை மேற்கொண்ட சிஐடி உத்தியோகத்தர்கள் தற்போது ஓய்வுபெற்றுவிட்டனர் அவர்கள் தேசிய மக்கள் சக்தியுடன் இணைந்து பணியாற்றுகின்றனர் என அனுரகுமார திசநாயக்க தெரிவித்துள்ளார்.

மே மாதத்தில் நாங்கள் ஆரம்பிக்கவுள்ள ஓய்வுபெற்ற பொலிஸ் உத்தியோகத்தர்கள் அமைப்பிற்கு உயிர்த்தஞாயிறு தாக்குதல் குறித்த விசாரணைகளை முன்னெடுத்த சிஐடி தலைவர் தலைமைதாங்குவார்.நாங்கள் பாதிக்கப்பட்டவர்களுக்கு நீதியைவழங்குவோம்குற்றவாளிகளை நீதியின் முன் நிறுத்துவோம் என அவர்தெரிவித்துள்ளார்.

முன்னாள் ஜனாதிபதி மைத்திரிபால சிறிசேன கடந்த சில நாட்களிற்கு முன்னர் தெரிவித்துள்ள விடயங்கள் குறித்து விசாரணைகளை முன்னெடுக்கவேண்டும் எனவும் அனுரகுமார திசநாயக்க தெரிவித்துள்ளார்.

அவ்வேளை ஜனாதிபதி பாதுகாப்பு அமைச்சராக பணியாற்றியவரின் பாரதூரமான தகவல் தாக்குதல் இடம்பெற்ற பின்னரும் அவர் பதவியிலிருந்தார் எனவும்  ஜேவிபியின் தலைவர் தெரிவித்துள்ளார்.