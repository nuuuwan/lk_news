கரையோர மார்க்கத்தில் பல ரயில் சேவைகள் இன்று இரத்து

இன்று சனிக்கிழமையும்  (30)  நாளை ஞாயிற்றுக்கிழமையும் (31) கரையோர மார்க்கத்தில் பயணிக்கும் ரயில்கள்  தொடர்ந்தும் தாமதமாகச் செல்லும் என ரயில் திணைக்களம் தெரிவித்துள்ளது.

நகர அபிவிருத்தி அதிகார சபையினால் மேற்கொள்ளப்படும் குழாய் திருத்தப் பணிகள் காரணமாக வெள்ளவத்தை மற்றும் கொழும்பு கோட்டை ரயில் நிலையங்களுக்கு இடையில் ஒரு வழி ரயில் சேவையே தற்போது இடம்பெறுகிறது.

இதன் காரணமாக கரையோர மார்க்கத்தில் சுமார் 25 ரயில் சேவைகள் இரத்து செய்யப்பட்டுள்ளதோடு, ரயில் சேவைகள் நாளை இரவு மீண்டும் வழமைக்கு திரும்பம் என எதிர்பார்க்கப்படுவதாக  ரயில் திணைக்களம் தெரிவித்துள்ளது.