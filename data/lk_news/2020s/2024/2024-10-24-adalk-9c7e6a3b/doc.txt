මහ මැතිවරණයට එරෙහි පෙත්සම නොවැම්බර් 04දා සලකා බලයි

පාර්ලිමේන්තු ඡන්ද විමසීම නොවැම්බර් 14 වැනිදා පැවැත්වීමට ගෙන ඇති තීරණය ආණ්ඩුක්‍රම ව්‍යවස්ථාවට පටහැනි බවට තීන්දුවක් දෙන්ැයි ඉල්ලා   ගොනු කර ඇති පෙත්සම නොවැම්බර් 04 වැනිදා සලකා බැලීමට ශ්‍රේෂ්ඨාධිකරණය අද (24) තීරණය කලේය.

සිවිල් සංවිධාන ක්‍රියාකාරිකයකු මෙන්ම ”අපි ශ්‍රී ලංකා ජාතික සංවිධානයේ” කැඳවුම්කරු එච්.එම්.ප්‍රියන්ත හේරත් මහතා ගොනුකර ඇති පෙත්සමේ වගඋත්තරකරුවන් වශයෙන් ජනාධිපතිවරයා වෙනුවෙන් නීතිපතිවරයා, ජනාධිපති ලේකම්වරයා, මැතිවරණ කොමිසමේ සභාපතිවරයා ඇතුළු සාමාජිකයින් හා නීතිපතිවරයා නම් කර ඇත.

පාර්ලිමේන්තු ඡන්ද විමසීම ස`ඳහා නාමයෝජනා කැඳවීම ඔක්තෝබර් මස 04 වැනිදා සිට ඔක්තෝබර් මස 11 වැනිදා දක්වා නියම කළ කර ඇතැයිද මැතිවරණ පනත විධිවිධාන අනුව නාමයෝජනා භාර ගැනීම අවසන් වූ දින සිට සති පහකට නොඅඩු කාලයක් සහ සති හතකට නොවැඩි කාලයක් තුළ ඡන්ද විමසීම සඳහා දින නියම කළ යුතු බව සඳහන් කරන පෙත්සම්කරු ඒ අනුව නාම යෝජනා භාර ගැනීම අවසන් වූ ඔක්තෝබර් මස 11 වැනිදා සිට සති පහක කාලය අවසන් වන්නේ නොවැම්බර් මස 15 වැනිදා බවත් සති 07ක කාලය සම්පූර්ණ වන්නේ නොවැම්බර් 29 වැනිදා බවත් සඳහන් කර ඇත.

එහෙත් වර්තමානයේ පාර්ලිමේන්තු ඡන්ද විමසීම නියම කර තිබෙන නොවැම්බර් මස 14 වනදා එම නීතිමය කාලසීමාවට ඇතුලත් නොවන හෙයින් එදින පාර්ලිමේන්තු ඡන්ද විමසීම පැවැත්වීම නීතියට පටහැනි බවත් පෙන්වා දෙන පෙත්සම්කරු මෙම වරද පිළිබඳව මැතිවරණ කොමිසමේ සභාපතිවරයා දැනුවත් කිරීමට කටයුතු කළත් ඉන් පලක් නොවූ බවද සඳහන් කර ඇත.

මිින් ජනතා පරමාධිපත්‍ය උල්ලංඝනය වන බවත් මේ හරහා ආණ්ඩුක්‍රම ව්‍යවස්ථාව උල්ලංඝනය වන බවට තීන්දුවක් දෙන්නැයි ඉල්ලා සිටින පෙත්සම්කරු අදාළ වරද නිවැරදි කිරීමට හේතුවන සුදුසු නියෝගයක් නිකුත් කරන්නැයි ඉල්ලා ඇත.

කරුණු සළකා බැලු විනිසරුවරයා පෙත්සම සම්බන්ධයෙන් විරෝධතා ඇත්නම් ගබන 28 වැනිදාට පෙර ගොනු කරන ලෙස වගඋත්තරකරුවන්ටද ප්‍රතිවිරෝධතා ඇත්නම් නොවැම්බර් පළමුවැනිදාට පෙර ගොනුකරන ලෙස පෙත්සම්කරු්ටද නියෝග කළ අතර කරුණු තහවුරු කිරීම සඳහා පෙත්සම නොවැම්බර් 04 වැනිදා යළි කැඳවීමට නියෝග කෙරිණි.