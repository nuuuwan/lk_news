மாளிகாகந்த துப்பாக்கிச் சூடு - மேலும் ஒரு சந்தேகநபர் கைது

கொழும்பு , மருதானை பொலிஸ் பிரிவுக்குட்பட்ட மாளிகாகந்த நீதிமன்றத்திற்கு அருகில் கடந்த 14 ஆம் திகதி பெண்ணொருவரை  துப்பாக்கியால் சுட்டு கொலை செய்வதற்கு  முயற்சித்த சம்பவத்துடன் தொடர்புடைய மற்றொரு சந்தேகநபர் நேற்று செவ்வாய்க்கிழமை (24)  கைது செய்யப்பட்டுள்ளதாக பொலிஸார் தெரிவித்துள்ளனர்.

விசாரணையில் குறித்த சந்தேகநபர் சந்தேகத்திற்கிடமான முறையில் துப்பாக்கியுடன் மறைந்திருப்பதாக  தெரிவிக்கப்படும் , வீட்டின் உரிமையாளரும் அவரது மனைவியும் துப்பாக்கியை வேறு ஒருவரிடம் கொடுத்து  மறைத்து வைத்திருப்பது தெரியவந்துள்ளது.

அதன்படி, கடந்த 20ஆம் திகதி கொழும்பு குற்றப்புலனாய்வு பிரிவினரால் இருவரும் கைது செய்யப்பட்டனர்.

அதன்படி முச்சக்கர வண்டி சாரதியும் கடந்த 22ஆம் திகதி பொலிஸாரால் கைது செய்யப்பட்டார்.

துப்பாக்கியை ஜம்பட்டா வீதியில் வசிக்கும் வேறு ஒருவரிடம் கொடுக்கப்பட்டுள்ளததாக வழங்கிய தகவலின் அடிப்படையில் துப்பாக்கியை பெற்றுக்கொண்ட சந்தேகநபர், நேற்று ஜம்பட்டா வீதி பகுதியில் கொலை முயற்சிக்கு உதவிய குற்றச்சாட்டில் கைது செய்யப்பட்டுள்ளார்.

கொழும்பு - 13, ஜம்பட்டா வீதியில் வசிக்கும் 37 வயதுடைய நபரே கைது செய்யப்பட்டுள்ளார்.

மேலும், இந்த சம்பவம் தொடர்பான மேலதிக விசாரணைகளை கொழும்பு குற்றப்புலனாய்வு பிரிவினர் மேற்கொண்டு வருகின்றனர்