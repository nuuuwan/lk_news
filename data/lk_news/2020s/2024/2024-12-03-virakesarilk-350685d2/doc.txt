கரையோர மற்றும் சிலாபம் ரயில் மார்க்கத்தில் ரயில் சேவைகள் தாமதம்

கரையோர மற்றும் சிலாபம் ரயில் மார்க்கத்தில் இன்று செவ்வாய்க்கிழமை (03) ரயில் சேவைகள் தாமதமடைந்துள்ளதாக ரயில்வே திணைக்களம் தெரிவித்துள்ளது.

அளுத்கமவிலிருந்து பயணித்த ரயில் ஒன்று இரத்மலானை ரயில் நிலையத்திற்கு அருகில் வைத்து தொழினுட்ப கோளாறுக்கு உள்ளாகியுள்ளது. இதனால் கரையோர ரயில் மார்க்கத்தில் ரயில் சேவைகள் தாமதமடைந்துள்ளன.

அத்துடன்,  நீர்கொழும்பு ரயில் நிலையத்தில் ஏற்பட்ட சமிக்ஞை கோளாறு காரணமாக சிலாபம் ரயில் மார்க்கத்தில் ரயில் சேவைகள் பாதிக்கப்பட்டுள்ளன.

இதன் காரணமாக சிலாபம் ரயில் மார்க்கத்தில் ரயில் சேவைகள் தாமதமாகலாம் என ரயில்வே திணைக்களம் மேலும் தெரிவித்துள்ளது.