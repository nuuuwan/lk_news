நெல்லியடியில் லொறி - மோட்டார் சைக்கிள் நேருக்கு நேர் மோதியதில் ஒருவர் பலி

நெல்லியடி பொலிஸ் பிரிவுக்குட்பட்ட வல்லை பாலத்துக்கு அருகில் லொறியொன்று மோட்டார் சைக்கிள் மீது நேருக்கு நேர் மோதியதில்  ஒருவர் உயிரிழந்ததாக பொலிஸார் தெரிவித்தனர்.

யாழ்ப்பாணம் - பருத்தித்துறை  வீதியில் யாழ்ப்பாணத்திலிருந்து  பருத்தித்துறை நோக்கிச் சென்றுகொண்டிருந்த சிறிய லொறியே மோட்டார் சைக்கிள் மீது மோதியுள்ளதாக பொலிஸார் தெரிவித்தனர்.

விபத்தின்போது படுகாயமடைந்த மோட்டார் சைக்கிள் ஓட்டுநர், மந்திகை வைத்தியசாலையில் அனுமதிக்கப்பட்டதன் பின்னர் உயிரிழந்துள்ளதாகவும் பொலிஸார் தெரிவித்தனர்.