රිය අනතුරෙන් මියගිය සනත් නිශාන්තගේ ආරක්ෂක නිලධාරියා එක්දරු පියෙක්

රිය අනතුර සිදුවෙන අවස්ථාවේ රාජ්‍ය අමාත්‍ය සනත් නිශාන්ත මහතා සමග සිටි ආරක්ෂක නිලධාරියා වන්නේ පොලිස් කොස්තාපල් අනුරුද්ධ ජයකොඩි මහතාය.

මහව ප්‍රදේශයේ පදිංචි එක්දරු පියෙකු වන ඔහු රාජ්‍ය අමාත්‍යවරයා සිටි අසුනට පිටුපස අසුනේ සිට තිබුණි.

කොළඹ - කටුනායක අධිවේගී මාර්ගයේ 11 වැනි කිලෝමීටර් කණුව අසලදී අද (25) අලුයම දෙකට පමණ රාජ්‍ය අමාත්‍ය සනත් නිශාන්ත මහතා රැගත් සුඛෝපභෝගි ජීප් රිය අනතුරට ලක්වී තිබුණි.

කටුනායක සිට කොළඹ දෙසට ගමන් කළ කන්ටේනර් රථයක් ඉස්සර කිරීමට යාමේදි එම ජීප් රථය කන්ටේනර් රථයේ පිටුපස ගැටී අනතුරුව ආරක්ෂිත වැටේ ගැටී තිබේ.