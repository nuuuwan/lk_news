ஜனாதிபதி அனுரகுமார திஸாநாயக்கவிற்கும் மத்திய வங்கியின் ஆளுநருக்குமிடையில் சந்திப்பு!

ஜனாதிபதி அனுரகுமார திஸாநாயக்கவிற்கும் மத்திய வங்கியின் ஆளுநர் கலாநிதி நந்தலால் வீரசிங்கவிற்கும் இடையில் கலந்துரையாடல் ஒன்று இடம்பெற்றுள்ளது.

ஜனாதிபதி செயலகத்தில் நேற்று செவ்வாய்க்கிழமை (24) பிற்பகல் இடம்பெற்ற கலந்துரையாடலில் நாட்டின் தற்போதைய பொருளாதார நிலைமை தொடர்பில் கலந்துரையாடியுள்ளனர்.

நிதி அமைச்சின் செயலாளர் மகிந்த சிறிவர்தனவும் இந்த கலந்துரையாடலில்  கலந்துகொண்டதாக அரசாங்க தகவல் திணைக்களம்  தெரிவித்துள்ளது.

மேலும், பொருளாதாரத்தை மேம்படுத்துவதற்கான நடவடிக்கைகள் மற்றும் நாட்டின் பொருளாதாரத்தை பாதிக்கும் பல விடயங்கள் குறித்தும் இங்கு கலந்துரையாடப்பட்டதாக அரசாங்க தகவல் திணைக்களம் தெரிவித்துள்ளது.