කුරුළු උණ හේතුවෙන් ලොව පළමු මරණය වාර්තා වෙයි

සෞඛ්‍ය ගැටලුවලට මුහුණදෙමින් සිටි මෙක්සිකෝවේ පුද්ගලයෙක් කුරුළු උණ හේතුවෙන් මියගොස් ඇති බව ජාත්‍යන්තර මාධ්‍ය පවසයි.

එම පුද්ගලයා පසුගිය අප්‍රේල් මාසයේදී මියගොස් ඇති බවත් ඔහුට වැළඳී ඇත්තේ කුරුළු උණ බවත් ලෝක සෞඛ්‍ය සංවිධානය පැවසුවේය.

ඒ අනුව කුරුළු උණ හේතුවෙන් ලොව වාර්තා වූ පළමු පුද්ගල මරණය මෙය වෙයි.

59 හැවිරිදි එම පුද්ගලයා වෛරසයට නිරාවරණය වූයේ කෙසේද යන්න මෙතෙක් හෙළිවී නොමැත.

නමුත් ලෝක සෞඛ්‍ය සංවිධානය පැවසුවේ කුරුළු උණ වෛරසය මිනිසාට වැළඳීමේ හැකියාව ඉතා අඩු බවයි.