யூரோ 2024 :16 வயதில் கோல் புகுத்தி லமீன் யமால் புதிய சாதனை

யூரோ 2024 கால்­பந்­தாட்டச் சுற்றுப் ­போட்­டியின் இறு­திப்­போட்­டிக்கு ஸ்பெய்ன் தகுதி பெற்­றுள்­ளது. முத­லா­வது அரை இறுதிப் போட்­டியில் பிரான்ஸை 2:1 கோல்கள் விகி­தத்தில் ஸ்பெய்ன் வென்­றது.

ஸ்பெய்ன் அணியின் 16 வயது வீரர் லமீன் யமால், கோலொன்றை புகுத்தி தனது அணியின் வெற்­றிக்கு முக்­கிய பங்­காற்­றி­ய­துடன் புதிய வர­லாறு படைத்தார்.

ஜேர்­ம­னியில் நடை­பெறும் யூரோ 2024 தொடரின் முத­லா­வது அரை இறு திப் போட்­டிக்கு ஸ்பெய்னும் பிரான்ஸும் தகு­தி­பெற்­றி­ருந்­தன.

மியூனிக் நகரில் செவ்வாய்க்கிழமை (09) இரவு (இலங்கை நேரப்படி நேற்று அதிகாலை) நடை­பெற்ற இப்­போட்­டியின் 9 ஆவது நிமி­டத்தில் பிரான்ஸ் கோல் புகுத்­தி­யது. கிலியான் எம்­பாப்பே உயர்த்தி அடித்த பந்தை, ரண்டால் கோலா முவானி தலையால் தட்டி கோல் புகுத்­தினார்.

21 ஆவது நிமி­டத்தில் ஸ்பானிய அணி கோல் எண்­ணிக்­கையை சமப்­ப­டுத்­தி­யது. ஸ்பானிய வீரர் லமீன் யமால் அந்த கோலை புகுத்­தினார். நாளை மறு­தினம் சனிக்­கி­ழமை தனது 17 ஆவது பிறந்த தினத்தை கொண்­டா­வுள்ள லமீன் யமால், யூரோ கால்­பந்­தாட்ட இறுதிச் சுற்­றுப்­போட்டி வர­லாற்றில் கோல் புகுத்­திய மிக இளம் வீரர் ஆவார்.

இப்­போட்­டியின் 25 ஆவது நிமி­டத்தில் ஸ்பெய்னின் டெனி ஒல்மோ புகுத்­திய கோல் ஸ்பெய்னை 2-1 விகித்தில் முன்­னி­லைக்கு இட்டுச் சென்­றது. அதன்பின் வேறு கோல் எதுவும் புகுத்­தப்­ப­ட­வில்லை. இதனால், 2-1 விகி­தத்தில் வெற்­றி­பெற்ற ஸ்பெய்ன் இறு­திப்­போட்­டிக்கு தகுதி பெற்­றது.

அவ்­வணி 5 ஆவது தட­வை­யாக இறு­திப்­போட்­டிக்கு தகுதி பெற்­றுள்­ளது. இதுவரை 3 தட­வைகள் அவ்­வணி சம்­பி­ய­னா­கி­யுள்­ளது. புதன் இரவு நடை­பெற்ற 2 ஆவது அரை இறு­தியில் இங்கிலாந்தும் நெதர்லாந்தும் மோதவிருந்தன. இறுதிப் போட்டி ஞாயிற்றுக்கிழமை நடைபெறவுள்ளது.