பாதாள உலக  குழுக்களுடன் நெருங்கிய தொடர்பு : அகலவத்தை பொலிஸ் நிலையப் பொறுப்பதிகாரிக்கு எதிராக விசாரணை!

பாதாள உலக ஆயுதக் குழுக்களுடன் நெருங்கிய தொடர்புகளை வைத்து அவர்களுக்கு ஆதரவாக செயற்பட்டார் எனக் கூறப்படும் அகலவத்தை பொலிஸ் நிலையப் பொறுப்பதிகாரி ஹெட்டியாராச்சிக்கு எதிராக  விரிவான விசாரணைகளை மேற்கொள்ளுமாறு குற்றப் புலனாய்வுப் பிரிவினருக்கு   பொலிஸ் மா அதிபர் தேசபந்து தென்னகோன் உத்தரவிட்டுள்ளார்.

துபாயில் தலைமறைவாகியுள்ள பாதாள உலகக் குழுவைச் சேர்ந்தவர் எனக் கூறப்படும்  தர்மசிறி  என்பவருக்கும் பிரதான பொலிஸ் பரிசோதகர் ஹெட்டியாராச்சிக்குமிடையில்  இடம்பெற்ற உரையாடல் தொடர்பான ஒலிநாடாக்கள் தற்போது சமூக ஊடகங்களில் பரவி வருவதுடன் இந்த அதிகாரியின் பாதாள உலக தொடர்புகள் அம்பலமாகியுள்ளதாக பொலிஸார் தெரிவிக்கின்றனர்.

இந்த அதிகாரியின் பாதாள உலக தொடர்புகள் தெரிய வந்ததையடுத்து, அப்போது சிரேஷ்ட பொலிஸ் அத்தியட்சகராக இருந்த ரொஹான் பிரேமரத்ன, அவருக்கு எதிரான விசாரணையை பொலிஸ் விசேட புலனாய்வுப் பிரிவினரிடம் ஒப்படைத்திருந்தமை குறிப்பிடத்தக்கது.