இராஜதந்திரிகளுடன் ஜனாதிபதி  சந்திப்பு

ஜனாதிபதி அனுரகுமார திஸாநாயக்க ஏழு நாடுகளின் தூதுவர்கள், உயர்ஸ்தானிகர்கள் மற்றும் ஏனைய இராஜதந்திர பிரதிநிதிகளை இன்று சந்திக்கவுள்ளதாக ஜனாதிபதி ஊடகப் பிரிவு (PMD) தெரிவித்துள்ளது.

கியூபா, ஐக்கிய இராச்சியம், அவுஸ்திரேலியா, சீனா, ஜப்பான், கனடா மற்றும் இந்தியா ஆகிய நாடுகளின் தூதுவர்கள், உயர்ஸ்தானிகர்கள் மற்றும் பிரதிநிதிகள் ஜனாதிபதியுடன் கலந்துரையாடலில் ஈடுபடுவார்கள் என எதிர்பார்க்கப்படுகிறது.

அரசாங்கத்தின் வெளியுறவுக் கொள்கைக்கு இணங்க அனைத்து நாடுகளுடனும் இருதரப்பு உறவுகளை வலுப்படுத்துவது குறித்து இந்த கலந்துரையாடல்கள் கவனம் செலுத்தும் என்று PMD மேலும் தெரிவித்துள்ளது.