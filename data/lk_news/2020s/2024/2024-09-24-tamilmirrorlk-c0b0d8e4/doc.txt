கடலுக்குச் சென்றவர் சடலமாக மீட்பு

யாழ்ப்பாணத்தில் வள்ளத்தில் கடற்தொழிலுக்குச் சென்ற குடும்பஸ்தர் வள்ளத்தில் உயிரிழந்த நிலையில் சடலமாக மீட்கப்பட்டுள்ளார்.

அராலி மத்தியைச் சேர்ந்த சி. நாகராசா (வயது 53) என்பவரே சடலமாக மீட்கப்பட்டுள்ளார்.

அராலியில் இருந்து கடற்தொழிலுக்காக வள்ளத்தில் நேற்று முன்தினம் மாலை கடலுக்குச் சென்றவர் நேற்று திங்கட்கிழமை காலை வரையில் கரை திரும்பவில்லை.

அதனையடுத்து சக தொழிலாளிகள் மற்றும் உறவினர்கள் அவரைக் கடலில் தேடிய நிலையில், பொன்னாலை கடற்கரைப் பகுதியில் அவரது வள்ளம் கரையொதுங்கி இருந்ததை அவதானித்து அங்கு சென்ற பார்த்தபோது வள்ளத்தினுள் அவர் சடலமாகக் காணப்பட்டுள்ளார்.