දැරියකට පහරදුන් කුකුළ් චමින්ද රෝහල්ගත කෙරේ

සිව් හැවිරිදි දැරියකට අමානුෂික ලෙස පහරදී අත්අඩංගුවට ගෙන බන්ධනාගාර ගත කළ කුකුළ් චමින්ද අනුරාධපුර ශික්ෂණ රෝහලට ඇතුළත් කර තිබේ.

කෙසේ වෙතත් බන්ධනාගාර පරිශ්‍රය තුළදී සැකකරුට පහරදීමක් සිදුවී නැති බව බන්ධනාගාර මාධ්‍ය ප්‍රකාශක බන්ධනාගාර කොමසාරිස් ජනරාල් ගාමිණි බී. දිසානායක මහතා සඳහන් කළේය.

වැලිඔය ප්‍රදේශයේ සිව් හැවිරිදි දැරියකට අමානුෂික ලෙස පහරදුන් සැකකරු පසුගියදා පුල්මුඩේ, අරිසිමලේ ප්‍රදේශයේ සැඟව සිටියදී අත්අඩංගුවට ගැනුණි.

අධිකරණයට ඉදිරිපත් කිරීමෙන් අනතුරුව එම්.කේ. චමින්ද නොහොත් කුකුළ් චමින්ද ලබන 19 වනදා දක්වා රිමාන්ඩ් ගත කළේය.

පසුව සැකකරු ජුනි 06 වනදා අධිකරණ වෛද්‍ය නිලධාරී වෙත යොමුකර තිබුණි.

අධිකරණ වෛද්‍ය නිලධාරියාගේ නිර්දේශ මත සැකකාර කුකුළ් චමින්ද අනුරාධපුර ශික්ෂණ රෝහලට ඇතුළත් කර ඇත.