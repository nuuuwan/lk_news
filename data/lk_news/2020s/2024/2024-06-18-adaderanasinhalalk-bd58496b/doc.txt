විජයදාස ට ඉවත් වෙන්නැයි ජනපති පවසයි

අමාත්‍ය විජයදාස රාජපක්ෂ මහතාට ආණ්ඩුවෙන් ඉවත් වන ලෙස ජනාධිපතිවරයා බලපෑම් කර ඇතැයි ශ්‍රී ලංකා නිදහස් පක්ෂයේ ජ්‍යේෂ්ඨ උප සභාපති මහාචාර්ය රෝහණ ලක්ෂ්මන් පියදාස මහතා පැවසීය.

ඔහු සඳහන් කළේ අමාත්‍ය විජයදාස රාජපක්ෂ මහතා දේශපාලන මණ්ඩලයේදී ඒ බව සඳහන් කළ බවය.

මේ සම්බන්ධයෙන් 'අද දෙරණ' අධිකරණ අමාත්‍ය විජයදාස රාජපක්ෂ මහතාගෙන් කළ විමසීමකදී ඔහු කියා සිටියේ රෝහණ ලක්ෂ්මන් පියදාස මහතා සිදුකළ එම ප්‍රකාශය සාවද්‍ය බවය.