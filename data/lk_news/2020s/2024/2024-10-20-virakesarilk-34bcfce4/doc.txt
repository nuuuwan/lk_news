கொழும்பு - கறுவாத் தோட்டத்தில் தீ விபத்து

கொழும்பு - கறுவாத் தோட்டம் பொலிஸ் பிரிவுக்குட்பட்ட மலலசேகர மாவத்தையில் அமைந்துள்ள அரச குடியிருப்பில் திடீர் தீ விபத்து ஏற்பட்டுள்ளதாக கறுவாத் தோட்டம் பொலிஸார் தெரிவித்தனர்.

119 நிலையத்திலிருந்து கறுவாத் தோட்டம் பொலிஸ் நிலையத்துக்கு கிடைத்த தகவலின் அடிப்படையில் உடனடியாக செயற்பட்ட பொலிஸ் உத்தியோகத்தர்கள் மற்றும் தீயணைப்பு திணைக்கள அதிகாரிகள் தீயை அணைத்ததாக பொலிஸார் தெரிவித்தனர்.

தீயினால் உயிர் சேதம் எதுவும் ஏற்படவில்லை என்றும் சொத்து சேதம் இன்னும் மதிப்பிடப்படவில்லை எனவும் பொலிஸார் தெரிவித்தனர்.