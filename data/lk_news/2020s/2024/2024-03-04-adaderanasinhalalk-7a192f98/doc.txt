බංග්ලාදේශයට දැවැන්ත ඉලක්කයක්

ශ්‍රී ලංකාව සහ බංග්ලාදේශය අතර පැවැත්වෙන පළමු 20යි 20 ජාත්‍යන්තර තරගයේ පළමුව පන්දුවට පහරදුන් ශ්‍රී ලංකා කණ්ඩායම සිය ඉනිම සඳහා කඩුලු 3ක් දැවී ලකුණු 206ක් ලබාගත්තේය.

ශ්‍රී ලංකාව වෙනුවෙන් කුසල් මෙන්ඩිස් පන්දු 36කදී ලකුණු 59ක් රැස්කළ අතර සදීර සමරවික්‍රම නොදැවී ලකුණු 61ක් රැස්කළේය.

ප්‍රවේගකාරී ඉනිමක් ක්‍රීඩාකළ නායක චරිත් අසලංක පන්දු 21කදී නොදැවී ලකුණු 44යි. ඊට 6 පහර 6ක් ඇතුළත් විය.

සදීර සහ අසලංක පන්දු 37කදී සිව් වන කඩුල්ල සඳහා ලකුණු 73ක් එක් කළහ.