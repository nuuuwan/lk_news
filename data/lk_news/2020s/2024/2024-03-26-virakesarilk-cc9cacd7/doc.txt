ஹெரோயின் போதைப்பொருளுடன் ஒருவர் கைது!

கல்கிஸ்ஸ , படோவிட்ட பிரதேசத்தில் கல்கிஸ்ஸ பொலிஸாருக்கு கிடைத்த தகவலின் அடிப்படையில் ஹெரோயின் போதைப்பொருளுடன் சந்தேக நபரொருவர் கைது செய்யப்பட்டுள்ளார்.

இவரிடமிருந்து 7 கிராம் 300 மில்லி கிராம் ஹெரோயின் போதைப் பொருள் பொலிஸாரினால் கைப்பற்றப்பட்டுள்ளது.

இவ்வாறு கைது செய்யப்பட்ட சந்தேக நபர் தெஹிவளை பிரதேசத்தைச் சேர்ந்த 24 வயதுடயவராவார். இந்த சம்பவம் தொடர்பாக, கல்கிஸ்ஸ பொலிஸார் மேலதிக விசாரணைகளை மேற்கொண்டுள்ளனர்.