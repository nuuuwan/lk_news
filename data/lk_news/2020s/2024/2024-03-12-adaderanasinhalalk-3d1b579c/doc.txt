මන්ත්‍රී නිවසට කඩා වැදුණු ලොරිය

රියැදුරෙකු නොමැතිව ධාවනය වු ලොරි රථයක් පාර්ලිමේන්තු මන්ත්‍රී ගාමිණී වලේබොඩ මහතාගේ නිවසට කඩා වැදී තිබේ.

ඒ හේතුවෙන් මන්ත්‍රීවරයාගේ නිවසට හානි සිදු වී ඇති බව "අද දෙරණ" වාර්තාකරු පැවසීය.

ඊයේ (11) රාත්‍රි 8.00ට පමණ රියැදුරෙකු නොමැතිව ධාවනය වු ලොරි රථයක් මන්ත්‍රීවරයාගේ නිවසට කඩා වැදී ඇත.

එම අනතුර සිදුවන අවස්ථාවේ මන්ත්‍රීවරයා නිවසේ නොසිටි අතර ඊට විනාඩි කිහිපයකට පෙර රාජකාරී කටයුත්තට කොළඹ බලා පිටව ගොස් තිබේ.

මෙම ලොරි රථය එම නිවසට ඉහළින් ඇති මාර්ගයේ නතර කර තිබියදී එක වරම පහළට ධාවනය වී තිබේ.