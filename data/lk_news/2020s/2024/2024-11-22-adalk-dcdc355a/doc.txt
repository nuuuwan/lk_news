අද මිලි මිටර් 100 ඉක්මවා වහින පැති මෙන්න

හෙට (23 දා) පමාණ වනවිට ගිනිකොණදිග බෙංගාල බොක්ක මුහුද ආශ්‍රිතව අඩු පීඩණ කලාපයක් නිර්මාණය විය හැකි අතර ඉන් අනතුරුව එළැඹෙන දින දෙක තුළදි එය නිරිත දිග බෙංගාල බොක්ක ආශ්‍රිතව පීඩන අවපාතයක් දක්වා වර්ධනය විය හැකි බව කාලගුණ විද්‍යා දෙපාර්තමේන්තුව පවසයි.

එම පද්ධතිය තවදුරටත් වර්ධනය වෙමින් දිවයිනේ නැගෙනහිර වෙරළට ආසන්නව ගමන් කරනු ඇතැයි බලාපොරොත්තු වන බවත් මේ පිළිබඳව කාලගුණ විද්‍යා දෙපාර්තමේන්තව නිකුත් කරන ඉදිරෙි අනාවැකි හා නිවේදන පිළිබඳව අවධානයෙන් පසුවන ලෙස එම දෙපාර්තමේන්තුව ජනතාවගෙන් ඉල්ලා සිටියි.

එසේම අද දිනයේදී උතුරු, උතුරු-මැද හා නැහෙනහිර පළාත්වලත් මාතලේ දිස්ත්‍රික්කයේ් විටින් විට වැසි හෝ ගිගුරුම් සහිත වැසි ඇතිවන බව කාලගුණ විද්‍යා දෙපාර්තමේන්ත පවසයි. දිවයිනේ සෙසු ප්‍ර දේශවල සවස් කාලයේදි හෝ රාත්‍රි කාලයේදී තැනින් තැන වැසි හෝ ගිගුරුම් සහිත වැසි ඇතිවන බවද එම දෙපාර්තමේන්තුව පවසයි.

බස්නාහිර, සබරගමුව, මධ්‍යම හා දකුණු පළාත්වල ඇතැම් ස්ථානවලට මි.මී.100 ට වැඩි තද වැසි ඇතිවිය හැකි විය බවත් කාලගුණ විද්‍යා දෙපාර්තමේන්තුව අද පෙරවරුවේ නිකුත් කළ නිවේදනයක දැක්වෙයි.