ஜனாஸாக்கள் எரிப்பு; மன்னிப்பை ஏற்கமுடியாது

கொரோனாவினால மரணித்த முஸ்லிம்களின் ஜனாஸாக்களை தகனம் செய்தமைக்கு  மன்னிப்புக் கோரும் அமைச்சரவைத் தீர்மானத்தை  ஏற்க முடியாது.   முஸ்லிம் சமூகம் ஒரு போதும் ஏமாறப்போவதில்லை முஸ்லிம் எம்.பி.க்கள் பாராளுமன்றத்தில் புதன்கிழமை (24) போர்க்கொடி தூக்கினர்.

கொரோனாவால்   மரணித்த முஸ்லிம்களின் ஜனாஸாக்களை  தகனம் செய்யும் தீர்மானத்தை எடுத்தவர்கள் யார் என்பதனை வெளிப்படுத்துமாறும் கோரிநின்றனர்.

ஜனாதிபதித் தேர்தலில் முஸ்லிம் வாக்குகளை இலக்கு வைத்தும் ராஜபக்சக்களை  பாதுகாக்கும் நோக்கத்திலும் கொண்டுவரப்பட்டுள்ள இந்த மன்னிப்பு விடயத்துக்கு ஏமாறப்போவதில்லை என்றனர்.

பாராளுமன்றத்தில், விசேட கூற்றை முன்வைத்த ஸ்ரீலங்கா முஸ்லிம் காங்கிரஸ் தலைவரும் எம்.பி.யுமான ரவூப் ஹக்கீம் கூறுகையில்,

கொரோனா  தகனத்துக்குள்ளாக்கப்பட்ட முஸ்லிம்களின் பெயர் பட்டியலை வழங்குமாறு முன்னாள் சுகாதார அமைச்சரிடம் இந்த சபையில் கேட்டேன். அதற்கு அவர், அவ்வாறான எந்த தகவலும் இல்லை என பதிலளித்தார் இது உண்மையை மறைப்பதற்கு செய்யும் நடவடிக்கை. அதனால் தகனத்துக்குள்ளான முஸ்லிம்களின்  பெயர் பட்டியலை அரசாங்கம் தரவேண்டும் என்றார். .

எல்லாவற்றையும் செய்துவிட்டு முஸ்லிம் சமூகத்திடம் அரசு மன்னிப்பு கோரி  இதனை முடித்துக்கொள்ள முடியாது. இதற்கு காரணமானவர்களுக்கு எதிராக நடவடிக்கை எடுக்கப்பட வேண்டும். அதேபோன்று பாதிக்கப்பட்டவர்களுக்கு நஷ்டஈடு வழங்கவேண்டும். இதற்கு காரணமானவர்களின் பெயர் பட்டியலை வெளிப்படுத்த வேண்டும்  என்றார்.

இதனையடுத்து  எழுந்த ஐக்கிய மக்கள் சக்தி எம்.பி. யான முஜிபுர் ரஹ்மான்  , கொரோனாவால் மரணித்த முஸ்லிம்களின் ஜனாஸாக்களை தகனம் செய்தமைக்கு மன்னிப்பு கோர அரசாங்கம் தீர்மானத்துள்ளதன் மூலம் இந்த நடவடிக்கை பலவந்தமாக செய்யப்பட்டது என்பது உறுதியாகியுள்ளது . இது திட்டமிட்டு செய்யப்பட்டுள்ளது என்பதை அரசாங்கம் தற்போது ஏற்றுக்கொண்டுள்ளது. அதனால் இதனை யார் செய்தார்கள் என்பதை அரசாங்கம் வெளிப்படுத்த  வேண்டும் என்றார்.

அதனைத் தொடர்ந்து எழுந்த ஐக்கிய மக்கள் சக்தி எம்.பி.யான மரிக்கார்,  அரசாங்கத்தின் மன்னிப்பு கோரும் தீர்மானம் ராஜபக்‌ஷவினரை  பாதுகாப்பதற்கான நடவடிக்கை. தகனம் செய்ய எடுக்கப்பட்ட தீர்மானம் அரசியல் தீர்மானம். அதனால் இதற்கு காரணமானவர்கள் யார்?. அவர்களை இனம் கண்டு, வெளிப்படுத்த வேண்டும். அத்துடன் இதனால் பாதிக்கப்பட்டவர்களுக்கு எடுக்கப்போகும் நடவடிக்கை என்ன என்பதை அரசாங்கம் தெரிவிக்க வேண்டும் என்றார்.

கொரோனாவினால் மரணித்த முஸ்லிம்களின் ஜனாஸாக்களை   எரித்தமை தொடர்பில் அமைச்சரவை மன்னிப்பு கோருவதற்கு எடுத்த தீர்மானத்துக்கு ஜனாதிபதி, பிரதமருக்கு எனது நன்றியை தெரிவித்துக்கொள்கிறேன்.ஆனால் பாராளுமன்றத்துக்கு தெரியாமல்  ஜனாஸாக்களை  எரிப்பதற்கு முன்னாள் சுகாதார அமைச்சராக இருந்த பவித்ரா வன்னியாரச்சி வர்த்தமானி அறிவிப்பொன்றை வெளியிட்ருந்தார். இது பாராளுமன்ற சிறப்புரிமையை மீறும் நடவடிக்கை இது தொடர்பாக நான் அன்று கடும் எதிர்ப்பு தெரிவித்தேன்.எனவே மன்னிப்புடன் இதனை முடிக்காமல், பாராளுமன்றத்துக்கு தெரியாமல் வர்த்தமானி அறிவிப்பு வெளியிட்டமை தொடர்பில் அரசு என்ன நடவடிக்கை எடுக்கப்போகிறது என்ற விடயம் தொடர்பில் தெரிவிக்க வேண்டும். அத்துடன் இந்த நடவடிக்கைக்கு எதிராக யாருக்கு தண்டனை கொடுக்கப்போகிறோம் என்பதை இந்த பாராளுமன்றம் தீர்மானிக்க வேண்டும் என்றார்.

கொரோனாவினால் மரணித்த முஸ்லிம்களின் ஜனாஸாக்களை   எரித்தமை தொடர்பில் மன்னிப்புக்கோரும் அமசஹஸ்ரவை தீர்மானத்தை ஏற்க மாட்டோம்.ஜனாதிபதித்தேர்தலில் முஸ்லிம்மக்களின் வாக்குகளை இலக்காகக்கொண்டே இது சமர்ப்பிக்கப்பட்டுள்ளது. ரணில் விக்கிரமசிங்க ஜனாதிபதித்தேர்தலில் வெற்றிபெற வேண்டுமானால் பொதுஜன பெரமுனவின் ஆதரவு தேவை. அவர்களின் ஆதரவுடன் போட்டியிடுவதானால் முஸ்லிம் மக்கள் ஒரு வாக்கைக் கூட வழங்க மாட்டார்கள். அதனால் முளிம்களின் வாக்குகளிப்பெறவும் ஜனாஸாக்களி எரிக்க காரணமாகவிருந்த பொதுஜன பெரமுனவினரை பாதுகாக்கவும் தான் முஸ்லிம் சமூகத்திடம் மன்னிப்பு கோருகின்றோம்  என்ற இந்த அமைச்சரவைப்பத்திரம் சமர்ப்பிக்கப்பட்டுள்ளது. இதற்கு முஸ்லிம் சமூகம் ஒரு போதும் ஏமாறப்போவதில்லை என்றார்.