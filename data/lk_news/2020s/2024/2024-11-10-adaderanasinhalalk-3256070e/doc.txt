ශ්‍රී ලංකාවට පහසු ඉලක්කයක්

ශ්‍රී ලංකාව හා සංචාරක නවසීලන්ත කණ්ඩායම අතර දඹුල්ලේ පැවැත්වෙන දෙවැනි විස්සයි20 තරගයේ පළමුව පන්දුවට පහරදුන් නවසීලන්ත ඉනිම පන්දුවාර 19.3කදී ලකුණු 108කට සීමාකිරීමට ශ්‍රී ලංකා පන්දු යවන්නෝ සමත් වූහ.

ඒ අනුව ශ්‍රී ලංකා කණ්ඩායමට ජයග්‍රහණය සඳහා ලකුණු 109ක පහසු ඉලක්කයක්  හිමිවිය.

ශ්‍රී ලංකාව වෙනුවෙන් විශිෂ්ට පන්දු යැවීමක නිතර වූ වනිඳු හසරංග කඩුලු 4ක් දවාගැනීමට සමත් විය. ඒ වෙනුවෙන් ඔහු සිය පන්දුවාර 4 තුළදී ලබාදුන්නේ ලකුණු 17ක් පමණි.

ඔහුට අමතරව මතීෂ පතිරණ ලකුණු 11කට කඩුලු 3ක්ද, නුවන් තුෂාර ලකුණු 22කට කඩුලු 2ක්ද දවාගත්තේය.

නවසීලන්තය වෙනුවෙන් විල් යන්ග් ලකුණු 30ක් හා ජොෂ් කැලැක්සන් ලකුණු 24ක් රැස් කළේය.