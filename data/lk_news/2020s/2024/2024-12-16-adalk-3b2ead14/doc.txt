නව කථානායක පොලොන්නරුවේ වෛද්‍ය ජගත් වික්‍රමරත්න?

නව කතානායකවරයා ලෙස පාර්ලිමේන්තු මන්ත්‍රී වෛද්‍ය ජගත් වික්‍රමරත්න මහතාගේ නම යෝජනා වී ඇති බව ද වාර්තා වේ. ඒ පිළිබඳව අවසන් තීරණය ගැනීම වෙනුවෙන් ආණ්ඩු පක්ෂයේ මන්ත්‍රී කණ්ඩායම අද (16දා) රැස්වීමට නියමිතය. ඔහු පොළොන්නරුව දිස්ත්‍රික්කයෙන් පාර්ලිමේන්තුවට තේරී පත් වූ මන්ත්‍රීවරයෙකි.

නව කතානායකවරයෙක් පත් කරගැනීම පිළිබඳව සහ ඉදිරි පාර්ලිමේන්තු කටයුතු පිළිබඳව සාකච්ඡා කිරීම වෙනුවෙන් අද (16දා) ආණ්ඩු පක්ෂයේ මන්ත්‍රී කණ්ඩායම රැස්වීමට නියමිතය.

මේ අතර තවදුරටත් වාර්තා වූයේ හිටපු කතානායක අශෝක රන්වල මහතාගේ අධ්‍යාපන සහතික ද නුදුරේදී ම ඉදිරිපත් කිරීමට නියමිත බවයි.