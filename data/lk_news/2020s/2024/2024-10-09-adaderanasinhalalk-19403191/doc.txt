දියවැලකට හසුවූ විදෙස් ජාතිකයින් දෙදෙනෙක් බේරාගනී

හික්කඩුව වෙරළ තීරයේ දියනාමින් සිටි විදෙස් ජාතිකයින් දෙනෙකු දියවැලකට හසුව ගසාගෙන යමින් සිටිය දී බේරාගෙන තිබේ.

පොලීසිය පැවසුවේ, හික්කඩුව පොලිස් ජීවිතාරක්ෂක ඒකකයේ නිලධාරීන් වහාම ක්‍රියාත්මක වී අනතුරට පත් දෙදෙනාගේ දිවි බේරාගෙන ගොඩබිමට ගෙනැවිත් ඇති බව පොලීසිය පවසයි.

එලෙස අනතුරට පත්ව ඇත්තේ 20 හැවිරිදි සහ 30 හැවිරිදි අමෙරිකානු සහ ස්විස්ටර්ලන්ත ජාතිකයෙකු වේ.

හික්කඩුව පොලීස් ස්ථානයට අනුයුක්ත පොලිස් ජීවිතාරක්ෂක ඒකකයේ රාජකාරි කරන පොලිස් පරීක්ෂක හේවගේ, උප පොලිස් පරීක්ෂක සිරිමල් පොලිස් කොස්තාපල් 94884 චතුරංග, පොලිස් කොස්තාපල් 94998 හේමකුමාර පොලිස් කොස්තාපල් 27794 බණ්ඩාර, පොලිස් කොස්තාපල් 102748 දිසානායක යන නිලධාරීන් විසින් අනතුරට පත් විදේශික තරුණයින් දෙදෙනාව බේරාගෙන තිබේ.