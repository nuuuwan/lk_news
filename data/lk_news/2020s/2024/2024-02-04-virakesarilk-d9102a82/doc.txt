பின்லாந்து தேர்தலும்  மூன்றாம் உலகப்போரும்?

இரு­வரில் யார் தெரி­வா­னாலும் அவ­ருக்கு அடுத்­து­வரும் 6 வரு­டங்­களில் தலை­யிடி காத்­தி­ருக்­கி­றது என்­பது மாத்­திரம் உண்மை. உக்ரேன் போரில் ரஷ்யா வெற்றி பெற்­று­விட்டால் அது ஏனைய அயல் நாடுகள் மீது படை­யெ­டுப்பை நடத்தக் கூடும் என்ற வதந்­திகள் மேற்குலகில் வெளிவரத் தொடங்கி விட்டன.

ஐரோப்பாவினுள் நுழையும் அகதிகளைக் கட்டுப்படுத்தும் நோக்கில் ரஷ்யாவுடனான தனது எல்லைகளை அண்மையில் பின்லாந்து மூடியிருந்த நிலையில், ரஷ்யாவின் தொடரப் போகும் எதிர்வினைகள் மற்றொரு மோதலுக்கு வழிவகுக்குமா? நேட்டோ ஆதரவு நாடு ஒன்றுடன் ரஷ்யா மோதும் நிலை உருவானால் அது மூன்றாம் உலகப் போருக்கு வித்திடுமா? அத்தகைய ஒரு போரை உலகம் தாங்குமா?

இவை தற்போது வரை விடை தெரியாத கேள்விகள். ஆனால் இந்த ஒவ்வொரு நிலையிலும் பின்லாந்தில் புதிதாகத் தெரிவாகும் அரசுத் தலைவர் சம்பந்தப்பட்டே ஆகவேண்டும் என்பது மாத்திரம் உண்மை.