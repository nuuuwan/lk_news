සීදූවේදී කාන්තාවක් කපා කොටා ඝාතනය කෙරේ

මෙලෙස ඝාතනයට ලක්ව ඇත්තේ ගාල්ල නෙළුව ප්‍රදේශයේ පදිංචි 36 හැවිරිදි වියේ පසුවූ එක්දරු මවකි.

එම කාන්තාව කටුනායක නිදහස් වෙළෙඳ කලාපයේ සේවයේ නිරතව සිට ඇති බවට මේ වනවිට තොරතුරු අනාවරණය වී තිබේ.

මීට වසර 06කට පමණ පෙර එම කාන්තාව වෙළෙඳ කලාපයේ සේවය සඳහා පැමිණ ඇති අතර ඇය ලියනගේමුල්ල ප්‍රදේශයේ තාවකාලිකව නවාතැන්ගෙන සිට ඇත.

මීගමුව වැඩබලන මහෙස්ත්‍රාත් ඉන්දික සිල්වා මහතා විසින් ස්ථානීය පරීක්ෂණය සිදුකිරීමෙන් අනතුරුව දේහය පශ්චාත් මරණ පරීක්ෂණය සඳහා මීගමුව රෝහල වෙත රැගෙනගොස් තිබේ.