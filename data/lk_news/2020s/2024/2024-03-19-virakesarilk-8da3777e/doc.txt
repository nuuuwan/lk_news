நானுஓயாவில் கஞ்சா போதைப்பொருளுடன் லொறி சாரதி கைது

நானுஓயா பொலிஸ் பிரிவிற்குட்பட்ட நானுஓயா ரதல்ல குறுக்கு வீதிக்கு அருகில் தலவாக்கலை -  நுவரெலியா பிரதான வீதியில் திங்கட்கிழமை (18) இரவு நானுஓயா பொலிஸார் மேற்கொள்ளப்பட்ட யுக்திய நடவடிக்கையின் கீழ் மேற்கொண்ட சோதனை நடவடிக்கைக்கு அமைய இவ்வாறு கைது நடவடிக்கை இடம்பெற்றுள்ளது.

இவ்வாறு மீட்கப்பட்ட கஞ்சா போதைப்பொருள் 180 மில்லிகிராம் நிறையுடையது எனவும். கைது செய்யப்பட்ட லொறி சாரதி பதுளை - ஹாலிஎல பகுதியைச் சேர்ந்த 27 வயது உடையவர் என பொலிஸார் தெரிவித்தனர்.

மேலதிக விசாரணையின் பின்னர் சந்தேகநபர் இன்று செவ்வாய்க்கிழமை நுவரெலியா மாவட்ட நீதிமன்றில் ஆஜர்படுத்தப்படவுள்ளமை குறிப்பிடத்தக்கது.