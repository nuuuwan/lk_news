රියදුරුත් සමග අනියම් සබඳතාවක් පැවැත්වූ නීතිඥවරියට දිවි අහිමිවෙයි

නුගේගොඩ ගංගොඩවිල පැඟිරිවත්ත පාර නිවසක් තුළදී තියුණු ආයුධයකින් පරහිදී නීතිඥවරියක ඝාතනය කර ඇතැයි මිරිහාන  මූලස්ථාන පොලිසිය කියයි. සිද්ධියෙන් ඝාතනයට ලක්ව ඇත්තේ මුතු ආතර්ගේ ජයනි ද සිල්වා (35) මහත්මියයි.

ඝාතනය සම්බන්ධයෙන් සැක කරන මීට ඉහතදී ඇයගේ රියදුරු ලෙස කටයුතු කළ 45 හැවිරිදි  පුද්ගලයෙකු බෙන්තර ගඟට පැන සියදිවි නසා ගැනීමට තැත් කිරීමේදී අලුත්ගම පොලිස් ස්ථානය මගින් අත්අඩංගුවට ගෙන මිරියාන පොලිසිය වෙත භාරදී තිබිණි

මියගිය නීතිඥවරිය  නිත්‍යානුකුල විවාහයෙන් දික්කසාද වූ තැනැත්තියක් වන අතර මීට වසර දෙකකට පමණ ඉහතදී  සැකකරු  ඇයගේ රියදුරු ලෙස සේවයට බඳවාගෙන තිබූ බව පොලිස් විමර්ශනවලදී අනාවරණය වී තිබිණි

පසුව නීතිඥවරිය විසින් සබඳතාවය නතර කර රියදුරු සේවයෙන් ඉවත් කර ඇතැයි පොලිසිය කියයි

පසු අවස්ථා කිහිපයකදී සැකකාර රියදුරු මරණකාරියට කරදර කර ඇති අතර ඒ සම්බන්ධයෙන් මිරිහාන  පොලිස් ස්ථානයටද ඇය විසින් පැමිණිලි කර මේ වන විට නුගේගොඩ මහේස්ත්‍රාත් අධිකරණයේ නඩුවක්ද විභාග වෙමින් පවතින බව පොලිසිය සඳහන් කරයි

විවාහ වීමට පෙර  ඇය යටතේ සේවය කළ  රියදුරු සමග අනියම් සබඳතාවයක් පවත්වාගෙන ගොස් තිබූ අතර මෙම ඝාතනය එම පුද්ගලයා විසින් සිදුකළ බවට තොරතුරු ලැබී ඇතැයි පොලීසිය කියයි

අත්අඩංගුවට ගත් සැකකරු පුහුල් වැල්ල කිරීන්ද ගැටමාන්න පාර පදිංචිකරුවෙකි. මිරිහාන මූලස්ථාන ප්‍රධාන පොලිස් පරීක්ෂක මංජුල තුෂාර මහතාගේ උපදෙස් මත විමර්ශන සිදු කෙරේ