பொதுஜன பெரமுனவில் போட்டியிடுவதா? இல்லையா? என்பதை ஜனாதிபதியே தீர்மானிக்க வேண்டும் - மஹிந்த ராஜபக்ஷ

ஜனாதிபதி ரணில் விக்கிரமசிங்க எமது கட்சியின் உறுப்பினரல்ல, எமது கட்சியில் போட்டியிடுவதா,இல்லையா என்பதை அவர் முதலில் தீர்மானிக்க வேண்டும்.பஷில் ராஜபக்ஷ நாடு திரும்பியதும் அரசியல் கூட்டணி தொடர்பில் பேச்சுவார்த்தையில் ஈடுபடுவோம் என முன்னாள் ஜனாதிபதியும்,ஸ்ரீ லங்கா பொதுஜன பெரமுனவின் தலைவருமான மஹிந்த ராஜபக்ஷ தெரிவித்தார்.

பத்தரமுல்லையில் உள்ள ஸ்ரீ லங்கா பொதுஜன பெரமுனவின் தலைமை காரியாலயத்தில் கட்சியின் உறுப்பினர்களுடன் திங்கட்கிழமை (26) இடம்பெற்ற பேச்சுவார்த்தையின் பின்னர் ஊடகங்களுக்கு கருத்து தெரிவிக்கையில் மேற்கண்டவாறு குறிப்பிட்டார்.

பதில் - அரசியல் தரப்பினர் எதிர்கொண்டுள்ள பிரச்சினைகள், எதிர்காலத்தில் இடம்பெறவுள்ள தேசிய தேர்தல்களை எதிர்க்கொள்வது உள்ளிட்ட பலவிடயங்கள் பற்றி பேசினோம்.கட்சியின் தேசிய அமைப்பாளர் பஷில் ராஜபக்ஷ இன்னும் இருவாரங்களில் நாட்டுக்கு வருகைத் தருவார். அதன் பின்னர் அரசியல் கூட்டணி பற்றி கலந்துரையாடுவோம்.

கேள்வி – ரணில் விக்கிரமசிங்க, நாமல் ராஜபக்ஷ, பஷில் ராஜபக்ஷ ஆகியோரில் யார் ஸ்ரீ லங்கா பொதுஜன பெரமுனவின் ஜனாதிபதி வேட்பாளர் ?

பதில் - யாரை ஜனாதிபதி வேட்பாளராக களமிறக்க வேண்டும் என்பதை கட்சியின் நிறைவேற்று சபையே தீர்மானிக்கும்.ரணில் விக்கிரமசிங்க எமது கட்சியின் உறுப்பினரல்ல, எமது கட்சியில் போட்டியிடுவதா,இல்லையா என்பதை அவர் முதலில் தீர்மானிக்க வேண்டும்.

கேள்வி – உங்களை போன்று நாமல் ராஜபக்ஷவும் தற்போது விகாரைகளுக்கு செல்கிறார் ?

பதில் - தந்தை சென்ற பாதையில் தான் மகனும் செல்ல வேண்டும். அவர் பௌத்தர் ஆகவே விகாரைகளுக்கு செல்கிறார்.

கேள்வி – சபாநாயகருக்கு எதிராக ஐக்கிய மக்கள் சக்தியினர் நம்பிக்கையில்லா பிரேரணை கொண்டு வரவுள்ளனர். ?