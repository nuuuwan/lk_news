කාර් - යතුරුපැදි අනතුරින් දෙදෙනෙක් මරුට

මාතලේ සිට වරකාමුර බලා ධාවනය වූ මෝටර් රථයක් කොහොඹිලිවල ප්‍රදේශයේදී ප්‍රතිවිරුද්ධ දිසාවෙන් ධාවනය වූ යතුරුපැදියක මුහුණට මුහුණ ගැටී තිබේ.

ඊයේ (25) රාත්‍රී 8.30ට පමණ සිදුවූ එම රිය අනතුරින් යතුරුපැදියේ ගමන් ගත් තරුණයෙක් සහ තරුණියක් මාතලේ දිස්ත්‍රික් රෝහලට ඇතුළු කිරීමෙන් අනතුරුව මියගොස් තිබේ.

ඉන් මියගිය තරුණයා අවුරුදු 26ක් වයසැති බවත් තරුණිය අවුරුදු 32ක් බවත් පොලීසිය පැවසීය.

අනතුර සිදුවන අවස්ථාවේ මෝටර් රථයේ තරුණයින් දෙදෙනෙක් ගමන්කර තිබූ අතර පොලීසිය ඔවුන්ව අත්අඩංගුවට ගෙන තිබේ.