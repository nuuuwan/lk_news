ஜனநாயகப் பாதை

தமிழ் மக்­களின் பலம், ஜன­நா­யக பலம் கொண்ட மேலை­த்தேய சக்­தி­யாக இருக்­கப்­போ­கி­றதா அல்­லது  மாலை­தீ­வை­ப்போல ஜன­நா­யக முகம் கொண்ட எதேச்­சா­தி­கார சித்­தாந்­தத்தின் பக்கம் சாயப் போகி­றதா என்­பதை உறு­திப்­ப­டுத்திக் கொள்­வதில் இரு பெரும் சித்­தாந்த தரப்பும் ஆர்வம் கொண்ட நிலை ஒன்று ஏற்­படும் என்­பதில் ஐய­மில்லை.  இந்த நிலையை தமது தாயக கோட்­பாட்டின் கருத்­து­ரு­வாக்­கத்­திற்கு சாத­க­மாக அரசியல் தலைமைகள் பயன்படுத்திக் கொள்வது மிக முக்கியமானதாகும்.

உலகில் ஒவ்வொரு அரசியல் கட்சியிலும் வேற்றுமை கருத்துகளும் பதவி போட்டிகளும் இருப்பது தவிர்க்கமுடியாதவையே. அவற்றை எல்லாம்  சுயாதீனமாக தீர்த்துக் கொள்வதே சிறந்த ஒரு அரசியல் கட்சியின் அடிப்படை குணாதிசயம் என்பதை மறந்து விடலாகாது.

அதேவேளை இதர அரசியல் கட்சிகளும் , அமைப்புகளும் தமது பொது மாநாடுகள் ஊடாகவும் உள்ளக தேர்தல் ஜனநாயகம் ஊடாகவும் தமது  ஜனநாயக விழுமியங்களை வெளிப்படைத் தன்மையூடாக செயற்ப டுத்துவது இன்றைய காலத்தில் அந்த அரசியல் அமைப்புகளின் இருப்பை உறுதி செய்வதாக அமையும். அத்துடன் சிந்தனையாளர்களும் சிவில் அமைப்புகளும் பத்திரிகையாளர்களும் எழுத்தாளர்களும் தேசிய இறையாண்மையின் காவலர்களாக தொடர்ச்சியாக  செயற்பட வேண்டியதன் அவசியம் உணரப்படுகிறது.