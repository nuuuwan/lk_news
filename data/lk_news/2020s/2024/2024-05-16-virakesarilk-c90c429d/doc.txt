இளைஞரொருவர் தாக்கப்பட்டு கொலை செய்யப்பட்ட சம்பவம் தொடர்பில் சந்தேகநபரொருவர் கைது !

ஹோகந்தர, ஹொரஹேன பிரதேசத்தில் இளைஞரொருவர் தாக்கப்பட்டு கொலை செய்யப்பட்ட சம்பவம் தொடர்பில் சந்தேகநபரொருவர் இன்று வியாழக்கிழமை (16) கைது செய்யப்பட்டுள்ளதாக அத்துருகிரிய பொலிஸார் தெரிவித்துள்ளனர்.

ஹொரஹேன பிரதேசத்தில் வீதியோரத்தில் நேற்று புதன்கிழமை இளைஞரொருவர் தாக்கப்பட்டு கீழே வீழ்ந்து கிடந்துள்ளார்.

அதனை அவதானித்த இருவர் முச்சக்கரவண்டி மூலம் இளைஞரை அத்துருகிரிய ஒருவெல பிரதேசத்தில் உள்ள வைத்தியசாலையொன்றிற்கு அழைத்துச் சென்றதையடுத்து இளைஞன் உயிரிழந்துள்ளார்.

உயிரிழந்தவர் ஹோகந்தர, ஹொரஹேன  பகுதியைச் சேர்ந்த 26 வயதுடைய பிரபாத் சந்தீப என்பவராவார்.

இந்த இளைஞர் தாக்கப்பட்டு கொலை செய்யப்பட்டுள்ளமை தெரியவந்ததை அடுத்து பொலிஸார் சந்தேகநபரொருவரை கைது செய்துள்ளனர்.