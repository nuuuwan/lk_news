மின்சார சபையின் ஓய்வூதிய நிதியத்திலிருந்து கொடுப்பனவுகளை சட்டவிரோதமாக அனுமதித்தாக பொய் குற்றச்சாட்டு - தெளிவுபடுத்துகிறது மின்சார சபை

இலங்கை மின்சார சபையில் 20 வருடங்களுக்கு குறைவான சேவையை காலத்தை பூர்த்தி செய்த சிரேஷ்ட கணக்காய்வு உத்தியோகத்தர் ஒருவருக்கு ஓய்வூதியம் வழங்குவது தொடர்பாக, பணிப்பாளர் சபையின் தீர்மானங்களை மாற்றியமைத்து, குழு மட்டத்திலான தீர்மானத்தின் மூலம் அங்கீகரிக்கப்பட்டுள்ளதாக ஊடகங்களில் பரவி வரும் குற்றச்சாட்டு முற்றிலும் பொய்யானது என இலங்கை மின்சார சபை தெரிவித்துள்ளது.

அத்தகைய தீர்மானங்கள் அதிகாரிகள் மற்றும் ஊழியர்களைப் பிரதிநிதித்துவப்படுத்தும் குழுக்களால் நிறைவேற்றப்படலாம், ஆனால் இறுதி ஒப்புதல் மறு ஆய்வுக்குப் பின்னர், பணிப்பாளர் சபையினாலே மேற்கொள்ளப்படுகிறது.

கலாநிதி திலக் சியம்பலாபிட்டிய தலைமையிலான இலங்கை மின்சார சபையின் பனிப்பாளர் சபை அத்தகைய எந்தவொரு தீர்மானத்தையும் எடுக்கவில்லை என்பதையும், பொதுப் பணத்தை துஷ்பிரயோகம் செய்வதற்கு இடமளிக்கப்படாது என்பதையும் நாங்கள் மீண்டும் வலியுறுத்துகிறோம்.

இலங்கை மின்சார சபை அதிகாரிகள் எனக் கூறி அநாமதேயமாக வெளியிடப்படும் ஊடக அறிக்கைகளை, பொதுமக்களை தவறாக வழிநடத்தும் நோக்குடன் வெளியிடப்படும் அறிக்கைகளாக கருதுமாறு கேட்டுக்கொள்கிறோம். இலங்கை மின்சார சபையின் உத்தியோகபூர்வ ஊடக பேச்சாளர் பொறியியலாளர் தனுஷ்க பரக்கிரமசிங்க (media@ceb.lk) வெளியிடும் உத்தியோகபூர்வ அறிக்கைகளை எப்போதும் சரிபார்த்து காத்திருக்குமாறு கேட்டுக்கொள்கிறோம் என இலங்கை மின்சார சபை மேலும் தெரிவித்துள்ளுது.