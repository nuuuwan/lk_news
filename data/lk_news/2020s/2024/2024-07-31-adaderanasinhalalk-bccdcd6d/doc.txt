හමාස් නායකයාව ඝාතනය කළ හැටි හෙළිවෙයි

හමාස් නායක ඉස්මයිල් හනියේ ව අද (31) උදෑසන ඉරානයේ ටෙහෙරාන් අගනුවර දී එල්ලකළ ප්‍රහාරයකින් ජීවිතක්ෂයට පත්විය.

ජාත්‍යන්තර මාධ්‍ය වාර්තා කර ඇත්තේ පාන්දර 2ට පමණ ඔහු නවාතැන් ගෙන සිටි නිවස ට එල්ලකළ ගුවන් ප්‍රහාරයකින් ඔහු මියගොස් ඇති බවයි.

ඉරාන නව ජනාධිපති මසූඩ් පෙසේෂ්කියන් ගේ පදවි ප්‍රාප්තියට ඊයේ (30) හනියේ එක්වී සිටි අතර අනතුරුව ඔහු ඉරාන ජනපතිවරයාව සහ අධ්‍යාත්මික නායක අයතුල්ලා අලි කමෙනි ව හමුවී තිබුණි.

ඉරාන ජනාධිපතිවරයා පවසා ඇත්තේ හනියේ ඝාතනය කිරීම සම්බන්ධයෙන් ඊශ්‍රායලය ට කනගාටු වීමට තමා ඉඩ සලස්වන බවයි.

ඉරානයේ භෞමික අඛණ්ඩතාව ආරක්ෂා කිරීම සහ ආත්ම අභිමානය ආරක්ෂා කිරීම ට තමා කැපවී සිටින බව ඔහු පැවසීය.