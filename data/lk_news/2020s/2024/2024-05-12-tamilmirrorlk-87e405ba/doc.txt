வினாத்தாளை அனுப்பிய ஆசிரியர் கைது

தற்போது நடைபெற்றுக்கொண்டிருக்கும் கல்விப் பொதுத் தராதர சாதாரண தர பரீட்சையில், வியாழக்கிழமை (09) நடைபெற்ற ஆங்கில வினா தாளை வட்ஸ்அப் ஊடாக அனுப்பியதாக கூறப்படும் சம்பவம் தொடர்பில் மேலதிக வகுப்பு ஆசிரியர் கைது செய்யப்பட்டுள்ளார்.

குற்றப் புலனாய்வு திணைக்கள அதிகாரிகள் கண்டி பகுதியில் வைத்தே சந்தேகநபரை  ஞாயிற்றுக்கிழமை (12​) கைது செய்துள்ளனர்.

ஆங்கில பரீட்சை காலை 8.30க்கு ஆரம்பமான நிலையில், இந்த ஆசிரியர் வினாத் தாளை வட்ஸ்அப் ஊடாக காலை 9.11க்கு  அனுப்பியுள்ளார். கைது செய்யப்பட்ட சந்தேகநபர்   நீதிமன்றத்தில் முன்னிலைப்படுத்தப்படவுள்ளார்.