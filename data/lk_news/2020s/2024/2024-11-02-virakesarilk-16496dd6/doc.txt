கல்கிஸ்ஸையில் ஹெரோயினுடன் ஒருவர் கைது !

கல்கிஸ்ஸை பொலிஸ் பிரிவுக்குட்பட்ட  தெலவல பிரதேசத்தில் ,  ஹெரோயினுடன்  சந்தேக நபர் ஒருவர் நேற்று வெள்ளிக்கிழமை (01)  பொலிஸாரால் கைது செய்யப்பட்டுள்ளார்.

கல்கிஸ்ஸை பொலிஸ் நிலைய அதிகாரிகள் குழுவிற்கு கிடைத்த தகவலின் அடிப்படையில் மேற்கொள்ளப்பட்ட சுற்றிவளைப்பின் போதே இவர் கைது செய்யபட்டுள்ளார்.

கைது செய்யப்பட்ட சந்தேக நபர் , மொரட்டுவை பிரதேசத்தைச் சேர்ந்த 36 வயதுடையவர் ஆவார்.

கைது செய்யப்பட்ட சந்தேக நபரிடமிருந்து 06 கிராம் 300 மில்லி கிராம்  ஹெரோயின் போதைப்பொருள்  பொலிஸாரால் கைப்பற்றப்பட்டுள்ளது.

இதேவேளை , சந்தேக நபர் மேலதிக விசாரணைகளுக்காக கல்கிஸ்ஸை பொலிஸ் நிலையத்தில் ஒப்படைக்கப்பட்டுள்ளார்.