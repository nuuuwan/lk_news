ரணிலின் தனி தொடர்பால் அதிருப்தி

ஸ்ரீலங்கா பொதுஜன பெரமுன கட்சியின் அதிகாரத்தை மீறி ஜனாதிபதி ரணில் விக்கிரமசிங்க கட்சியின் உறுப்பினர்களுடன் தனிப்பட்ட ரீதியில் நேரடியான தொடர்புகளை ஏற்படுத்துவது குறித்து ஸ்ரீலங்கா பொதுஜன பெரமுன (SLPP) தனது  கவனத்தையும் கரிசனத்தையும் மீண்டும் வலியுறுத்தியுள்ளதாக தெரிவிக்கப்படுகிறது.

கடந்த வாரம் ஸ்ரீலங்கா பொதுஜன பெரமுனவின் தலைவர்களான மஹிந்த ராஜபக்ச மற்றும் பசில் ராஜபக்சவை ஜனாதிபதி சந்தித்த போதே ஜனாதிபதிக்கு இது தொடர்பில் தெரிவிக்கப்பட்டது.

சில பாராளுமன்ற உறுப்பினர்களும் தேர்தல் அமைப்பாளர்களும் ஜனாதிபதியின் பக்கம் சாய்ந்ததை அடுத்து இத்தகைய கரிசனங்கள் மீண்டும் வலியுறுத்தப்பட்டன.

தற்போது, ​​SLPP பாராளுமன்ற உறுப்பினர்களின் ஆதரவு ஜனாதிபதிக்கு விசுவாசமாக உள்ளது. அவர்களில் பெரும்பாலானோர் அரசாங்கத்தில் அமைச்சுப் பதவிகளை வகிக்கின்றனர்.

எவ்வாறாயினும், ஸ்ரீலங்கா பொதுஜன பெரமுன ஜனாதிபதிக்கு ஆதரவளிப்பதாக அனைத்து அறிகுறிகளும் சுட்டிக்காட்டப்பட்ட போதிலும், SLPP இன்னும் எந்தவொரு முறையான முடிவையும் எடுக்கவில்லை.

ஸ்ரீலங்கா பொதுஜன பெரமுன இது தொடர்பில் முன்னைய சந்தர்ப்பத்திலும் இதேபோன்ற கவலைகளை எழுப்பியது