විරංජිත් තාඹුගල ගෙන් රහසිගත ප්‍රකාශයක්

අපරාධ පරීක්ෂණ දෙපාර්තමේන්තුව විසින් තමන්ට එරෙහිව සිදු කරන විමර්ශනවලට අදාළව ව්‍යාපාරික විරංජිත් තාඹුගල මහතා විසින්  කොළඹ මහෙස්ත්‍රාත් අධිකරණය හමුවේ රහසිගත ප්‍රකාශයක් ලබාදී තිබේ.

කොළඹ අතිරේක මහෙස්ත්‍රාත් පවිත්‍රා පතිරාජ මහත්මිය හමුවේ මෙම ප්‍රකාශය ලබාදී ඇත.

ඒ අනුව තාඹුගල මහතා විසින් පැය දෙකහමාරකට ආසන්න කාලයක් මෙම ප්‍රකාශය ලබාදී තිබෙන බව වාර්තා විය.

වැඩිදුර ප්‍රකාශ හෙට (24) දිනයේ සිදු කිරීමට නියමිත බවත් වාර්තා වෙයි.