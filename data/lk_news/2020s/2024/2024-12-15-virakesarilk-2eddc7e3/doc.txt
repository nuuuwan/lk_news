யாழில் 15 இலட்சம் ரூபா பெறுமதியான மரப் பலகைகளை கடத்திய இருவர் கைது

யாழ்ப்பாணத்துக்கு சட்டவிரோதமான முறையில் 15 இலட்ச ரூபா பெறுமதியான மரப் பலகைகளை கடத்தி வந்த இருவர் சாவகச்சேரி பொலிஸாரினால் கைது செய்யப்பட்டனர்.

மல்லாவி பகுதியில் இருந்து டிப்பர் வாகனத்தில் அனுமதியின்றி மரப் பலகைகளை யாழ்ப்பாணத்துக்கு எடுத்துச் சென்றபோது, சாவகச்சேரி பொலிஸாருக்கு கிடைத்த இரகசிய தகவலின் அடிப்படையில் டிப்பர் வாகனமொன்றை வழிமறித்து பலகைகளை மீட்டுள்ளனர்.

அதனையடுத்து டிப்பர் வாகனத்தினை கைப்பற்றிய பொலிஸார் அதில் பயணித்த இருவரையும் கைது செய்தனர்.

கைது செய்யப்பட்ட இருவரையும் பொலிஸ் நிலையத்தில் தடுத்து வைத்து விசாரணைகளை முன்னெடுத்துள்ள பொலிஸார், அவர்களை நீதிமன்றில் முற்படுத்த நடவடிக்கை எடுத்துள்ளனர்.