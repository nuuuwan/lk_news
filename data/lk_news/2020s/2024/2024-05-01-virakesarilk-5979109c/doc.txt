ஸ்ரீலங்கா சுதந்திரக் கட்சியின் ஜனாதிபதி வேட்பாளராக அமைச்சர் விஜேதாச ராஜபக்ஷ : மைத்திரி தெரிவிப்பு

ஸ்ரீலங்கா சுதந்திரக் கட்சியின் ஜனாதிபதி வேட்பாளராக அமைச்சர் விஜயதாச ராஜபக்ச முன்னிலைபடுத்தப்படுவார் என முன்னாள் ஜனாதிபதி மைத்திரிபால சிறிசேன தெரிவித்துள்ளார்.

தொழிற்சங்க தலைவர் டி.பி.இளங்கரத்னவின் நினைவேந்தல் நிகழ்வில் கலந்து கொண்டு கருத்து தெரிவிக்கும் போதே அவர் இவ்வாறு தெரிவித்துள்ளார்.

"விஜயதாச ராஜபக்சவுக்கு கட்சியின் பெரும்பான்மை விருப்பம் உள்ளது. நான் ஒருமித்த கருத்தை ஏற்படுத்தினேன். அதை செய்வேன் என்று ஒருமுறை  குறிப்பிட்டுள்ளேன். அத்தோடு ஜனாதிபதியாக சத்தியப் பிரமாணம் செய்யும் போது மீண்டும் போட்டியிட மாட்டேன் என்று உறுதியளித்தேன். விஜயதாச விரும்பினால் நாங்கள் முழு ஆதரவையும் வழங்குவோம் என்றார்.