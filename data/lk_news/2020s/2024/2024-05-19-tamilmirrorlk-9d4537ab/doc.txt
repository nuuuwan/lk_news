”இதுவரையில் 411 முறைப்பாடுகள் கிடைக்கப்பெற்றுள்ளன”

ரஷ்யா-உக்ரைன் போரில் ஈடுபடுவதற்காக கூலிப்படை நிறுவனங்களால் ஆட்சேர்ப்பு செய்யப்பட்ட குடிமக்களின் குடும்ப உறுப்பினர்களிடமிருந்து இலங்கையின் பாதுகாப்பு அமைச்சகத்திற்கு 400 முறைப்பாடுகள் கிடைத்துள்ளன.

இராணுவப் பின்னணியைக் கொண்ட இலங்கைப் பிரஜைகள் உக்ரேனில் போரிடுவதற்காக கடத்தப்படுவதாக வந்த தகவல்கள் தொடர்பாக அதிகாரிகள் இந்த மாத தொடக்கத்தில் விசாரணைகளை ஆரம்பித்தனர்.

இதற்குப் பதிலடியாக, ரஷ்யாவுக்காக முதன்மையாகப் போரிடும் முன்னாள் ராணுவ வீரர்கள் எதிர்கொள்ளும் கொடிய நிலைமைகளை, திரும்பி வந்த சிலர் அம்பலப்படுத்தியதை அடுத்து, பாதுகாப்பு அமைச்சகம் குடும்ப உறுப்பினர்களுக்கு முறைப்பாடுகளை அளிக்க அவசர அழைப்பு ஒன்றை அமைத்தது. அதன்மூலம் இதுவரை மொத்தம் 411 முறைப்பாடுகள் கிடைக்கப்பெற்றுள்ளதாக அமைச்சு தெரிவித்துள்ளது.

ரஷ்யா - உக்ரைன் மோதலில் பாதுகாப்புப் படையின் முன்னாள் வீரர்கள் மட்டுமின்றி ராணுவப் பயிற்சி ஏதும் இல்லாத குடிமக்களும் கூலிப்படையாக சேர்க்கப்பட்டுள்ளதாக தகவல் வெளியானது.

உக்ரைனில் ரஷ்யாவுக்காகப் போராடும் பிரஜைகளை இனங்கண்டு அவர்களை நாட்டுக்குத் திரும்ப அனுப்புவதற்கு ரஷ்யாவுக்கு தூதுக்குழுவை அனுப்ப அரசாங்கம் தீர்மானித்துள்ளமை குறிப்பிடத்தக்கது.