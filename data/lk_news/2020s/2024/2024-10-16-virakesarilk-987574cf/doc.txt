அர்ஜூன் அலோசியஸின் பிணை மனு மீண்டும் நிராகரிப்பு

டபிள்யூ.எம். மெண்டிஸ் நிறுவன பணிப்பாளர்களான அர்ஜுன் அலோசியஸ்  மற்றும்  ஏ.ஆர். தினேந்திர ஜான் ஆகியோரின் சார்பில் தாக்கல் செய்யப்பட்ட பிணை மனுவை கொழும்பு பிரதான நீதவான் நீதிமன்றம் இன்று புதன்கிழமை (16)  மீண்டும் நிராகரித்துள்ளது.

6 மாத சிறைத் தண்டனையிலிருந்து தங்களை விடுவிக்கக் கோரிதாக்கல் செய்த மேன்முறையீட்டு மனுவை கடந்த 14 ஆம் திகதி நீதிமன்றம் நிராகரித்தது.

அரசாங்கத்திற்கு செலுத்த வேண்டிய வரியை செலுத்தாது மோசடி செய்த சம்பவத்தில் டபிள்யூ.எம். மெண்டிஸ் நிறுவனத்தின் பணிப்பாளர் அர்ஜுன் அலோசியஸ் உட்பட மூவருக்கு கொழும்பு நீதவான் நீதிமன்றம் 6 மாத சிறைத்தண்டனை விதித்தது.

அரசாங்கத்திற்கு செலுத்த வேண்டிய 3.5 பில்லியன் ரூபா வற் வரியை மோசடி செய்தமை தொடர்பிலேயே இந்த வழக்கு தாக்கல் செய்யப்பட்டிருந்தது.

இந்நிலையிலேயே அவர்களின் பிணை மனுவை கொழும்பு பிரதான நீதவான் நீதிமன்றம் மீண்டும் இன்றைய தினம்  நிராகரித்துள்ளது.