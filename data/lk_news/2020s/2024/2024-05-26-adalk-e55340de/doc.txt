ජනපතිවරණය ‍ඔක්තෝබර් 17ට පෙර පවත්වනවා

ජනාධිපතිවරණය ඔක්තොම්බර් මස පැවැත්වෙන බවත්, එය කිසිකෙනෙකුට වෙනස් කල නොහැකි බව අධිකරණ අමාත්‍යවරයා පවසයි.

ජනාධිපති මැතිවරණය ප්‍රථමයෙන් මේ වසරේ ඔක්තොම්බර් මාසයේ 17 වන දිනට පෙර පවත්වන බවත්, එම මැතිවරණය කිසිවෙකුටත් වලක්වාලිය නොහැකි බව අධිකරණ අමාත්‍ය විජයදාස රාජපක්ෂ මහතා පැවසිය.

අමාත්‍ය විජයදාස රාජපක්ෂ මහතා එ බැව් කියා සිටියේ (25)දින කදුරට ජනතා පෙරමු‍ණේ නායක හා නුවරඑළිය දිස්ත්‍රික් පාර්ලිමෙන්තු මන්ත්‍රි වි.රාධාක්‍රිෂ්ණන් මහතා හැටන් නගරයේදි සංවිධානය කර තිබු එම පක්ෂයේ උත්සවයක ප්‍රධාන ආරාධිතයා වශයෙන් සහභාගි විමෙන් අනතුරුව මාධ්‍යට අදහස් දක්වමිණි.

මෙහිදි වැඩි දුරටත් අදහස් දැක්වු විජයදාස රාජපක්ෂ මහතා වැඩි දුරටත් කියා සිටියේ මෙවර ජනාධ්පති මැතිවරණයේදි ශ්‍රි ලංකා නිදහස් පක්ෂය ජනාධිපති මැතිවරණයේ තිරණාත්මක ශක්තිමත් පක්ෂයක් ලෙස කටයුතු කරන බවයි.