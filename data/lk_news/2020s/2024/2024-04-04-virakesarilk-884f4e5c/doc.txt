எனது புத்தக கடையை   நூறுதடவை எரித்தாலும் நான் மீண்டும் அதனை உருவாக்குவேன் - தலிபானால் அழிக்கப்பட்ட புத்தகக்கடையின் உரிமையாளரின் மனம்தளராத போராட்டம்

சா முகமட் ரையிஸ் தனது புத்தகக்கடையை 1974ம் ஆண்டு ஆப்கான் தலைநகர் காபுலில் ஆரம்பித்தார்.

2003இல் வெளியான காபுலின் புத்தகவி;ற்பனையாளர் என்ற நூலிற்கு கிடைத்த அமோகவரவேற்பை தொடர்ந்து அவரது கதை சர்வதேச அரங்கில் பிரபலமானது. அக்காலப்பகுதியில் ஒரு இலட்சத்தி;ற்கும் மேற்பட்ட நூல்கள் அவரிடமிருந்தன - பல்வேறுமொழிகளில் -இலக்கியம் அரசியல் பொருளாதாரம் என பலதுறை சார்ந்த நூல்கள்.

2021 இல் தலிபான்கள் மீண்டும் ஆட்சியை கைப்பற்றியதை தொடர்ந்து ரைஸ் ஐக்கிய இராச்சியத்திற்கு தப்பிச்சென்றார்

நான் எனது புத்தகக்கடை குறித்து கவலையுடன் இருக்கின்றேன் தலிபான்கள் அதனை அழித்துவிடுவார்கள் என அஞ்சுகின்றேன் என அவர் கார்டியனிடம் தெரிவித்திருந்தார்.

கடந்த டிசம்பரில் அந்த புத்தககடைக்கு சென்ற தலிபான்கள் கடையை உள்பக்கமாக மூடிவிட்டு அங்கிருந்த பணியாளர்களிடம் ரைசின் இணையத்தளத்தின் கடவுச்சீட்டுகளை கேட்டு பெற்றுக்கொண்டனர் அவர் அந்த கடையை ஆரம்பித்த நாள் முதல் உருவாக்கியிருந்த ஆவணக்காப்பகத்தை அளித்தனர்.

என்ன நடந்தது என அறிந்தவேளை நான் அதிர்ச்சியி;ல் உறைந்துபோனேன் என தெரிவித்துள்ளஅவர்  தனது உயிரை மாய்த்துக்கொள்வது குறித்து சிந்தித்ததாகவும் தெரிவிக்கின்றார்.

அந்த சம்பவம் குறித்து அறிந்ததில் இருந்து இரண்டு கிழமைவரை நான் தற்கொலை செய்யும் நோக்கத்துடன் காணப்பட்டேன் ஆனால் திடீரென நான் எனது ஆன்மபலத்தை மீளப்பெற்றேன் எனவும் தெரிவித்துள்ளார்.

நான் மீண்டும் ஆரம்பத்திலிருந்து எனது தனித்துவமான நூல்சேகரிப்பில் ஈடுபட தீர்மானித்தேன் என குறிப்பிட்டுள்ள அவர் தன்னுடைய இணையவழி நூல் விற்பனை சர்வதேச அளவிலானது என்பதாலும் ஈரான் பாக்கிஸ்தான் மத்திய ஆசியாவில் தனக்கு தொடர்புகள் இருந்ததாலும் மீண்டும் அதில் ஈடுபட ஆரம்பித்தேன் எனவும் குறிப்பிட்டுள்ளார்.

ஆறுமொழிகளில் உரையாட கூடிய திறமைவாய்ந்தவரான ரைஸ் இந்தோ ஆர்யனா புக் என்ற நிறுவனத்திற்கான இணையத்தளத்தை ஆரம்பிப்பதற்காக  இந்திய தகவல்தொழி;ல் நுட்ப நிறுவனதுடன் உடன்படிக்கை செய்துகொண்டுள்ளார்.

தற்போது புதிய புத்தகங்களை இந்தியாவில் அச்சிட்டு அதன் பிடிஎவ் வடிவங்களை மின்னஞ்சல் ஊடாக ஆப்கானிற்கு அனுப்புகின்றனர்.

சமீபத்தில் மெக்சிக்கோவிலிருந்து ஒருவர் ஆப்கானில் உள்ள முகவரியொன்றிற்கு ஒரு நூலை அனுப்புமாறு கேட்டுக்கொண்டார்.

குறிப்பிட்ட நூலிற்கு ஆப்கானில் தடைவிதிக்கப்பட்டுள்ளது .இந்த நூலை விநியோகிப்பதற்கான வேண்டுகோள் காலையில் பிறப்பிக்கப்பட்டது மாலையில் நூலை விநியோகித்துள்ளனர்.

பெண்கள் யுவதிகளின் கல்வியை தலிபான்கள் தடை செய்துள்ள போதிலும் அவர்கள் நூல்களை பெற்றுக்கொள்ள உதவுவது குறித்து ரைஸ் ஆர்வமாக உள்ளார்.

பெண்கள் யுவதிகளின் வீடுகள் அல்லது இரகசிய பாடசாலைகளி;ற்கு தனக்குள்ள தொடர்புகளை பயன்படுத்தி அவர் நூல்களை அனுப்பிவைக்கின்றார்.

பேருந்து சாரதிகள் கூட அவருக்கு உதவுகின்றனர்.ஆப்கானின் பல பகுதிகளிற்கு இரகசியமாக நூல்களை எடுத்துச்செல்கின்றனர்.

தலிபான் எந்த நூல்களை தடை செய்தாலும் நூல்கள் குறித்து பெரு ஆர்வம் கொண்டுள்ள மக்கள் அவற்றை கண்டறிகின்றனர் என அவர் தெரிவிக்கின்றார்.

அவர் தன்னை ஒரு பெருமை மிக்க முஸ்லீம் என வர்ணிக்கின்றார் ஆனால் தான் அனைத்து வகையான தீவிரவாதத்தையும் வெறுப்பதாகவும் அனைத்துமதங்கள் கலாச்சாரங்களை சேர்ந்தவர்கள் ஒற்றுமையாக வாழமுடியும் என நம்புவதாகவும்  கூறுகின்றார்.

தீவிரவாதத்திற்கு எதிராக போராட புத்தகங்கள் ஒரு நல்ல மலிவான ஆயுதங்கள் என்கின்றார் அவர் .

சேக்ஸ்பியரின் ஒத்தலோ நூலை முதல் தடவை வாசித்தவேளையே நூல்கள் மீதான அவரது காதல் ஆரம்பமானது.அதன் பின்னர் பத்து தடவைகளிற்கு மேல் அவர் அதனை வாசித்துள்ளார்.

சோவியத் அதிகாரிகள் என்னை சிறையிலிருந்து விடுதலை செய்தவுடன் எனது புத்தககடையின் தூசியை தட்டிவிட்டு மீண்டும் அதனை திறந்தேன் என குறிப்பிட்டுள்ள அவர் புத்தகங்களை உயிருடன் வைத்திருப்பதற்கான தனது உறுதிப்பாடு ஒருபோதும் வீழ்ச்சியடையாது என தெரிவிக்கின்றார்.