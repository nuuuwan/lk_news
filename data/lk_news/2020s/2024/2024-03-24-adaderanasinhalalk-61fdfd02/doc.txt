පුංචි ඉරුදි සුවකරගන්න උදව් ඉල්ලන අම්මයි තාත්තයි

සුභවාදී බලාපොරොත්තුවක් පමණක් ඉතිරිව ජීවිතය දරාගෙන ජීවත්වෙන පවුලක් පිළිබඳව මේ පුවත අපට වාර්තාවූයේ මැදිරිගිරිය ප්‍රදේශයෙනි.

අවුරුදු එක හමාරක් වයසැති පුංචි දියණිය 2020 වසරේ දෙසැම්බර් මාසේ 31වැනිදා සිදුවූ අවාසනාවන්ත අනතුරකින් බරපතළ තුවාල ලැබීම හේතුවෙන් මෙලෙස එක්තැන් වී තිබේ.

අද කිසිවක් කරකියාගත නොහැකි රෝගියෙකු බවට පත්ව ඇති මේ පුංචි ඉරුදි අපිට කියන්නේ ඇයට ආපහු ඇගේ ජීවිතය ලබාගන්න උදවු වෙන්න කියලයි.

හිසට තමන්ගේම කියලා වහලක් නැතිව, ජීවත්වෙන්න හරි හමන් ස්ථීර රැකියාවක් පවා නැතිව අසරණබවේ අන්තයටම ගිලී හිටියත් ඉරුදිගේ අම්මයි තාත්තයි ඉරුදිව ඇස් දෙක වගේ බලාගන්නේ ඇය සුවකරගන්න තියෙන පුංචිම පුංචි බලාපොරොත්තුවක් නිසයි.

ඔවුන් ඉල්ලන්නේ ඉරුදිව සුවකරගතහැකි කුමන හෝ ප්‍රතිකාරයක්, දන්නා කෙනෙකුගේ උපකාරයක් පමණකි.