බලපත්‍ර ලබා ගැනීමකින් තොරව සහල් ආනයනය කිරීමට අවසර

දේශීය වෙළඳපොලේ දැනට පවතින නාඩු සහල් හා අනෙකුත් සහල් වර්ග හිඟය මෙන්ම පසුගිය දිනවල පැවැති අධික වර්ෂාපතනය හේතුවෙන් වී වගාව සඳහා සිදුවී ඇති හානිය සැලකිල්ලට ගනිමින් සහල් ආනයනය කිරීම සඳහා දැනට පවතින සීමාවන් තාවකාලිකව ඉවත් කිරීමේ යෝග්‍යතාව අමාත්‍ය මණ්ඩලය විසින් සලකා බලා තිබේ.

ඒ අනුව ආනයන පාලන බලපත්‍ර ලබා ගැනීමකින් තොරව 12/20 දින දක්වා මෙරටට සහල් ආනයනය කිරීම සඳහා වහම ක්‍රියාත්මක වන පරිදි අවසර ලබාදීමට තීරණය කර තිබේ.