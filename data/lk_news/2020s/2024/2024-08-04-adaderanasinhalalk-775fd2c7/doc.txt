අද ඔලිම්පික් පිටියට එන අරුණ

පැරිස් ඔලිම්පික් ක්‍රීඩා උළෙලේ මීටර් 400 ධාවන ඉසව්ව සඳහා ශ්‍රී ලංකාව නියෝජන කරමින් අරුණ දර්ශන අද (04) සහභාගී වීමට නියමිතව තිබේ.

ලෝක ශ්‍රේණිගත කිරීම අනුව 51 වන ස්ථානයේ පසුවන අරුණ දර්ශන මූලික වටයේ 05වන අදියරෙන් තරග වැදීමට නියමිතව තිබේ.

මීටර් 400 ධාවන ඉසව්වේ ඔහුගේ පෞද්ගලික හොඳම කාලය තත්ත්පර 45.30කි.

මේ අතර ලොව වේගවත්ම කාන්තාව ලෙස පත්වීමට කැරිබියන් දූපත් රාජ්‍යයක් වන ශාන්ත ලුසියා රාජ්‍යයේ ජුලියන් ඇල්ෆ්‍රඩ් ඊයේ (03) සමත්වූවාය.

ඒ මීටර් 100 කාන්තා ධාවන ඉසව්වේ රන් පදක්කම හිමිකරගැනීමට ඇය සමත්වීමත් සමගය.

මෙය ශාන්ත ලුසියා රාජ්‍යය දිනාගත් පළමු ඔලිම්පික් රන් පදක්කම ලෙසද ඉතිහාසගත වෙයි.