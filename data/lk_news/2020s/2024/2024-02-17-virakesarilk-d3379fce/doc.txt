பெலியத்த துப்பாக்கிச் சூடு : 3 சந்தேக நபர்களை கைதுசெய்ய பொதுமக்களின் உதவியை நாடும் பொலிஸார்

பெலியத்தவில் அபே ஜனபல கட்சியின் தலைவர் சமன் பெரேரா உட்பட ஐவர் கொலை செய்யப்பட்ட துப்பாக்கிச்சூட்டு சம்பவம் தொடர்பில் 3 சந்தேக நபர்களை கைதுசெய்ய பொலிஸார் பொதுமக்களின் உதவியை நாடியுள்ளனர்.

கடந்த ஜனவரி 22ஆம் திகதி தெற்கு அதிவேக வீதி நுழைவாயிலுக்கு அருகில் பெலியத்த பகுதியில் இந்த துப்பாக்கிச்சூட்டு சம்பவம் நடைபெற்றது.

இந்நிலையில்,  துப்பாக்கிச் சூட்டுச் சம்பவத்திற்கு உதவியாக இருந்ததாக சந்தேகிக்கப்படும் மேலும் மூவரை கைதுசெய்ய பொலிஸார் தற்போது பொதுமக்களின் உதவியை நாடியுள்ளனர்.

தேடப்படும் சந்தேக நபர்களைப் பற்றிய தகவல் தெரிந்தால் தங்காலை பொலிஸ் பிரிவிற்கு பொறுப்பான சிரேஷ்ட பிரதி பொலிஸ் மா அதிபருக்கு 0718591488 அல்லது பெலியத்த பொலிஸ் நிலைய பொறுப்பதிகாரிக்கு 0718591497 தகவல் வழங்க முடியும் என கேட்டுக்கொள்ளப்பட்டுள்ளது.