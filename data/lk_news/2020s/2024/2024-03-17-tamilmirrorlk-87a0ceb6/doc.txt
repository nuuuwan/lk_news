”பிரசாரங்களுக்காக தனியார் பேருந்துகள் ”

எந்தவொரு அரசியல் கட்சிக்கும் தேர்தல் பிரச்சாரங்களுக்காக தனியார் பேருந்துகள் வழங்கப்படும், ஆனால் பஸ்ஸில் ஸ்டிக்கர்கள் அல்லது சுவரொட்டிகள் ஒட்ட அனுமதிக்கப்படாது என்று இலங்கை தனியார் பேருந்து உரிமையாளர்கள் சங்கத்தின் (LPBOA) தலைவர் கெமுனு விஜேரத்ன தெரிவித்துள்ளார்.

பேருந்துகள் வாடகைக்கு வழங்கப்படும் என்றும், தேர்தல் பிரச்சாரத்திற்காக பேருந்துகளை வாடகைக்கு எடுக்கும் வேட்பாளர் அல்லது அரசியல் கட்சிகள் பேருந்து அல்லது பேருந்துகளின் பொறுப்பை ஏற்க வேண்டும் என்றும் அவர் ஊடகங்களுக்குத் தெரிவித்தார்.

பஸ்ஸில் ஸ்டிக்கர்கள் மற்றும் போஸ்டர்கள் ஒட்டுவதால் அதன் பெயிண்ட் மற்றும் உலோகம் சேதமடையும், என்றார்.

"முந்தைய தேர்தல்களின் போது கூட, எங்கள் பேருந்துகள் தேர்தல் பிரச்சாரங்களுக்கு வாடகைக்கு வழங்கப்பட்டன.

“எவ்வாறாயினும், அரகலய காலத்தில் தனியார் பேருந்துகளுக்கு ஏற்படுத்தப்பட்ட சேதங்கள் இன்னும் சரி செய்யப்படவில்லை.

"சில பேருந்துகள் அவற்றின் உரிமையாளர்களால் பழுதுபார்க்கப்பட்டன, ஆனால் இன்னும் பல பேருந்துகள் பழுதுபார்க்கும் இடங்களில் உள்ளன," என்று அவர் கூறினார்.

எனவே இவ்விடயம் தொடர்பில் அவதானித்து உரிய நடவடிக்கைகளை மேற்கொண்டு அந்த பஸ்களை சீர்செய்து சேவைக்கு கொண்டு வருமாறு விஜேரத்ன மத்திய வங்கி ஆளுநரிடம் கோரிக்கை விடுத்துள்ளார்.