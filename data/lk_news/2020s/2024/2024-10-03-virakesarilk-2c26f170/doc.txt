அஜித் குமார் நடிக்கும் 'குட் பேட் அக்லி' பட அப்டேட்

அஜித் குமார் நடிப்பில் தயாராகி வரும் 'குட் பேட் அக்லி' படத்தை பற்றிய புதிய தகவல்கள் வெளியாகி இருக்கிறது.

இயக்குநர் ஆதிக் ரவிச்சந்திரன் இயக்கத்தில் உருவாகி வரும் 'குட் பேட் அக்லி' எனும் திரைப்படத்தில் அஜித் குமார், திரிஷா, சுனில் உள்ளிட்ட பலர் நடித்து வருகிறார்கள்.

இதனை நடிகர் பிரசன்னா தன்னுடைய சமூக வலைதள பக்கத்தில் உறுதிப்படுத்தி இருக்கிறார்.  அத்துடன் அஜித்குமாருடன் படப்பிடிப்பு தளத்தில் இணைந்து பணியாற்றுவதற்காக ஆர்வமுடன் காத்திருப்பதாகவும் தெரிவித்திருக்கிறார்.

அபிநந்தன் ராமானுஜம் ஒளிப்பதிவு செய்து வரும் இந்த திரைப்படத்திற்கு 'ராக் ஸ்டார்' தேவி ஸ்ரீ பிரசாத் இசையமைக்கிறார்.

இந்த திரைப்படத்தை மைத்ரி மூவி மேக்கர்ஸ் நிறுவனம் சார்பில் தயாரிப்பாளர்கள் நவீன் யெர்னேனி மற்றும் வை. ரவிசங்கர் ஆகியோர் இணைந்து தயாரிக்கிறார்கள்.

இந்த திரைப்படத்தின் முதற்கட்ட படப்பிடிப்பு நிறைவடைந்த நிலையில் தற்போது இதன் படப்பிடிப்பு ஹைதராபாத்தில் நடைபெற்று வருகிறது.

இதில் நடிகர் பிரசன்னா இணைய இருப்பதாக படக் குழுவினரும் தெரிவித்துள்ளனர். அஜித் குமாருடன் பிரசன்னா இணைந்திருப்பதால் ரசிகர்கள் உற்சாகமடைந்திருக்கிறார்கள்.

இதனிடையே அடுத்த ஆண்டு பொங்கல் திருநாளில் வெளியிடப்படும் என அறிவிக்கப்பட்டிருந்த அஜித்குமாரின் 'குட் பேட் அக்லி' திரைப்படம் திட்டமிட்ட திகதியில் வெளியாவது சந்தேகம் என்றும், பொங்கல் திருநாளில் அஜித் குமார் நடிப்பில் உருவான 'விடா முயற்சி' எனும் திரைப்படம் வெளியாக கூடும் என்றும், அதனைத் தொடர்ந்து கோடை விடுமுறையில் அல்லது மே மாதம் முதல் திகதியன்று 'குட் பேட் அக்லீ' வெளியாக கூடும் என்றும் திரையுலக வணிக வட்டாரத்தினர் தெரிவித்திருக்கிறார்கள் என்பது குறிப்பிடத்தக்கது.