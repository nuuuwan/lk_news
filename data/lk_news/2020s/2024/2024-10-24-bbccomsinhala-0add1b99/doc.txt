ආරුගම්බේ තර්ජනය සම්බන්ධයෙන් අප මෙතෙක් දන්නේ මොනවා ද?

විදේශීය සංචාරකයින්ගේ ජනප්‍රිය ගමනාන්තයක් වන ශ්‍රී ලංකාවේ අම්පාර දිස්ත්‍රික්කයේ පිහිටි ආරුගම්බේ ප්‍රදේශය පිළිබඳව දැඩි කතා බහක් ඇති වූයේ, කොළඹ ඇමෙරිකානු තානාපති කාර්යාලය විසින් සිය පුරවැසියන්ට එහි සංචාරය කිරීමෙන් වළකින ලෙස නිකුත් කරන ලද සංචාරක මාර්ගෝපදේශයත් සමගයි.

ඉන් අනතුරුව, ශ්‍රී ලංකාවේ පිහිටි බ්‍රිතාන්‍ය මහ කොමසාරිස් කාර්යාලය ඇතුළු තවත් විදෙස් තානාපති කාර්යාල කිහිපයක් ශ්‍රී ලංකාවේ සංචාරයේ නිරත වන සිය පුරවැසියන්ට ඒ සම්බන්ධයෙන් අවධානයෙන් පසුවන ලෙස දැනුම් දීමට පියවර ගත්තේ ය.

මහජන ආරක්ෂක අමාත්‍ය විජිත් හේරත් අද (ඔක්:24) වැනිදා මාධ්‍ය හමුවක් පවත්වමින් පැවසුවේ ආරුගම්බේ සිදුවීම සම්බන්ධයෙන් මේ වන විට සැකපිට පුද්ගලයින් තිදෙනෙකු අත්අඩංගුවට ගෙන ඇති බවයි.

මේ, ආරුගම්බේ ආරක්ෂක තර්ජනය ගැන වාර්තා වීමෙන් පසු මෙතෙක් සිදුවූ තොරතුරු පිළිබඳව කෙරෙන විමසා බැලීමකි.

මෙරට රැඳී සිටින ඊශ්‍රායල් ජාතිකයින් ඉලක්ක කරමින් යම් කැළඹිලි සහගත තත්ත්වයක් ඇති කිරීමේ සුදානමක් පවතින බවට ලද බුද්ධි තොරතුරු අනුව මේ වන විට සැකපිට පුද්ගලයින් තිදෙනෙකු පොලිසිය විසින් අත්අඩංගුවට ගෙන ඇති බව මහජන ආරක්ෂාව භාර අමාත්‍ය විජිත හේරත් (ඔක්:24) පැවසුවේය.

අමාත්‍යවරයා වැඩිදුරටත් පැවසුවේ එලෙස අත්අඩංගුවේ පසුවන පුද්ගලයින් තිදෙනාගෙන් තවදුරටත් ප්‍රශ්න කරමින් පවතින බවයි.

"මොන වගේ ප්‍රහාරයක් එල්ල කරයිද කියලා තොරතුරු ලැබුනේ නැහැ. නමුත් ඊශ්‍රායල් ජාතිකයින් ඒකරාශි වන ස්ථානවල යම් ආකාරයේ කැළඹීමක් ඇති කරන්න සුදානමක් තියෙනවා කියලයි මේ තොරතුරු ලැබුණේ. අත්අඩංගුවට ගනු ලැබූ අයට රුපියල් ලක්ෂ 50 බැගින් ගෙවා තියෙනවා කියන කතා ඇත්ත නෙමෙයි. අත්අඩංගුවට ගනු ලැබූ මේ අය විදේශික ජාතිකයින් නෙමෙයි."

''ඒ වගේම අත්අඩංගුවට ගනු ලැබූ පිරිස් සතුව ගිනි අවි හෝ පුපුරණ ද්‍රව්‍ය ළඟ තිබිලා නැහැ. ඔවුන් යම් සංවිධානවල මූලිකයෝ විදිහට ඉන්නවා කියලා තොරතුරක් තවම වාර්තා වෙලා නැහැ. ඒ ගැන පරීක්ෂණ සිදුකරගෙන යනවා. ඔවුන් තවම වරදකරුවන් නෙමෙයි. ඒ වගේම මේ ලැබුණු බුද්ධි තොරතුරු ගැනත් අපි සොයා බැලීමට කටයුතු කරනවා. " අමාත්‍යවරයා පැවසුවේය.

මේ අතර පොලිස් මාධ්‍ය ප්‍රකාශක නියෝජ්‍ය පොලිස්පති නිහාල් තල්දුව බීබීසී සිංහල වෙත පැවසුවේ සැකපිට අත්අඩංගුවට ගනු ලැබූ පුද්ගලයින් ත්‍රස්තවාදය වැළැක්වීමේ පනත යටතේ රැඳවුම් නියෝග මත වැඩිදුර ප්‍රශ්න කිරීම් කරන බවය.

ලද බුද්ධි තොරතුරු සම්බන්ධයෙන් කල් තියා ජනතාව දැනුවත් නොකළේ ඇයි ද යන්න සම්බන්ධයෙන් ද මාධ්‍ය හමුවේදී අමාත්‍ය විජිත හේරත් මෙලෙස කරුණු පැහැදිළි කරන ලදී.

"මෙවැනි තත්වයක් ඇතිවෙනවා කියලා අපි ජනතාවට කල් ඇතුව දැනුවත් කළේ නැහැ. මොකද මේ ලැබෙන තොරතුරු තහවුරු කරගත්ත විශ්වසනීය තොරතුරු වෙන්න ඕන නිසා. මේ ගැන අපි දිවා රාත්‍රී කටයුතු කළා. මේ අත්අඩංගුවට ගන්නා ලද පිරිස ඊයේ (ඔක්:23) දිනයට පෙර අත්අඩංගුවට ගනු ලැබූ අයයි.

''සාමාන්‍ය ජනතාවට කියනවා යම් තොරතුරක් තියෙනවනම් ඒ ගැන ලබා දීලා තියෙන දුරකථන අංකයට දැනුම් දෙන්න කියලා. ජනතාවට කියනවා විවිධ කටකතා පතුරුවන්න එපා. අපි කෙටි දින කිහිපයකින් මේ තත්ත්වය සාමාන්‍ය මට්ටමට ගෙන එනවා."ඔහු කියා සිටියේය.

සංචාරකයින්ට ශ්‍රී ලංකාව තුළ නිදහසේ තම කටයුතු කරගෙන යෑමට හැකි වාතාවරණයක් මේ වන විට රට තුළ පවතින අතර ඒ ගැන කිසිදු බියක් ඇති කර ගත යුතු නොමැති බව ද අමාත්‍ය විජිත හේරත් පැවසීය.

මේ වන විට විදේශ තානාපති කාර්යාල විසින් ආරුගම්බේ ප්‍රදේශයට පමණක් සංචාරය කිරීමේදී සැලකිලිමත් වන ලෙස පනවා ඇති අවවාදාත්මක නිවේදනය ඉදිරි දින වලදී ඉවත් කිරීමට කටයුතු කරනු ඇති බව පැවසූ අමාත්‍යවරයා, රජය අදාළ රාජතාන්ත්‍රික පිරිස් සමග මේ වන විටත් සාකච්ජා කරමින් සිටින බව ද පැවසුවේය.

" රාජතාන්ත්‍රික මට්ටමින් අපි කරුණු හුවමාරු කර ගත්තා. ඇමෙරිකාව විසින් නිකුත් කරලා තියෙන්නේ ආරුගම්බේ ප්‍රදේශයේ සංචාරය කිරීම අනතුරුදායකයි කියන අවවාදය විතරයි. ඒක කරන්න කලින් තානාපතිතුමිය අපිත් එක්ක කතා කළා. ඒ සන්නිවේදන කටයුතු කරලා තියෙන්නේ.''

''ඒ වගේම අපි දැන් අදාළ රටවල් සමග සාකච්ජා කරනවා අරගෙන තියෙන ආරක්ෂක වැඩපිළිවෙල ගැන දැනුවත් කරන්න. කිසිම රටක් කියලා නැහැ ලංකාවේ සංචාරය කරන්න එපා කියලා. මේ වෙනකොටත් ශ්‍රී ලංකාවට සංචාරකයින් පැමිණෙමින් ඉන්නේ. පෙරේදත් ලංකාවට ඊශ්‍රායල් ජාතිකයින් ආවා." ඔහු පැවසුවේය.

Skip Twitter post, 1Twitter අන්තර්ගතයට අවසරදීමට ඔබ එකඟ ද?මෙම ලිපියේ Twitter විසින් සපයන ලද අන්තර්ගතයන් අඩංගු වේ. ඔවුන් කුකීස් සහ වෙනත් තාක්ෂණයන් භාවිතා කරන නිසා, ඒ කිසිවක් පූරණය වීමට පෙර අපි ඔබගේ අවසරය ඉල්ලා සිටිමු. එයට අවසරදීමට පෙර ඔබට Twitter කුකී ප්‍රතිපත්තිය සහ රහස්‍යතා ප්‍රතිපත්තිය කියවීමට අවශ්‍ය විය හැකි ය. මෙම අන්තර්ගතය බැලීමට 'පිළිගෙන ඉදිරියට යන්න' තෝරන්න.Accept and continueඅනතුරු ඇඟවීමයි: බාහිර වෙබ් අඩවිවල අන්තර්ගතය සඳහා BBCය වගකියනු නොලැබේ.End of Twitter post, 1මෙහි අන්තර්ගතය නැතවැඩිදුරටත් Twitter බලන්නබාහිර වෙබ් අඩවිවල අන්තර්ගතයට බීබීසී වගකියනු නොලැබේ.

ආරුගම්බේ තත්ත්වය පදනම් කර ගනිමින් විවිධ දේශපාලන වාසි ලබා ගැනීමට කටයුතු නොකරන ලෙස ද මහජන ආරක්ෂක අමාත්‍යවරයා ඉල්ලීමක් කළේය.

" අපි අවශය පියවරන් අරන් තියෙනවා. විදෙස් බුද්ධි අංශ විසින් තොරතුරු ලබා දුන්නා. මේක අද ඊයේ ඉදලා තිබ්බ තර්ජනයක් නෙමෙයි. මීට කලිනුත් මේ ගැන අනතුරු ඇඟවීම් සිදුකරලා තිබෙනවා. එතන සලේ ද, කවුද කියන එක නෙමෙයි අදාළ වෙන්නේ. ඒ අවශ්‍ය කරන පූර්ව ක්‍රියාමාර්ග අරන් තියෙනවා. මේ තත්ත්වය උඩ දේශපාලන වාසි ගන්න එපා." අමාත්‍යවරයා පැවසීය.

ශ්‍රී ලංකාවේ සංචාරය සඳහා පැමිණෙන ඊශ්‍රායල් ජාතිකයින්ට මෙරට තුළ ව්‍යාපාර සහ ආගමික ස්ථාන පවත්වාගෙන යෑමට නීතියෙන් අවසරයක් තිබේ ද යන්න බීබීසී සිංහල අමාත්‍ය විජිත හේරත් ගෙන් ප්‍රශ්න කළේය. ඊට ඔහු ලබා දුන්නේ මෙවැනි පිළිතුරකි.

" ඒවා ස්ථිර ලෙසම පවත්වාගෙන යන ඒවා නෙමෙයි. ඔක්තෝම්බර් මාසයේදී ඔවුන්ගේ ආගමික වශයෙන් විශේෂ දින කිහිපයක් තියෙනවා. ඒ නිසා ඔවුන් පවත්වාගෙන යන එවැනි ස්ථාන කිහිපයක් ගැන තොරතුරු ලැබිලා තියෙනවා. ආරුගම්බේත් ඒ වගේ ස්ථානයක්. ඔවුන් ආගමික වතාවත් කරලා පස්සේ භෝජන සංග්‍රහයක් තියලා විනෝද වෙලා යනවා. ඒවා තාවාකලිකව තියෙන එකක්, ස්ථිරව තියෙන එකක් නෙමෙයි. ඒ තැන් පිළිබඳව තොරතුරු තියෙනවා.''

'සංචාරක වීසා ඔස්සේ ශ්‍රී ලංකාවට ඇවිල්ලා විවිධ ව්‍යාපාරවල යෙදෙන එක ගැන සිදුවීම් වාර්තා වෙනවා. විශේෂයෙන් චීනයේ ඉඳලා ලංකාවට ඇවිල්ලා නීති විරෝධී කටයුතු කිරීම වගේ සිදුවීම් තියෙනවා. මේවා ආගමන විගමන එකට වාර්තා වෙන්නේ නැහැ. නමුත් අපි ඒවා ගැන විමර්ශන කරනවා." අමාත්‍යවරයා පැවසුවේය.

Skip Twitter post, 2Twitter අන්තර්ගතයට අවසරදීමට ඔබ එකඟ ද?මෙම ලිපියේ Twitter විසින් සපයන ලද අන්තර්ගතයන් අඩංගු වේ. ඔවුන් කුකීස් සහ වෙනත් තාක්ෂණයන් භාවිතා කරන නිසා, ඒ කිසිවක් පූරණය වීමට පෙර අපි ඔබගේ අවසරය ඉල්ලා සිටිමු. එයට අවසරදීමට පෙර ඔබට Twitter කුකී ප්‍රතිපත්තිය සහ රහස්‍යතා ප්‍රතිපත්තිය කියවීමට අවශ්‍ය විය හැකි ය. මෙම අන්තර්ගතය බැලීමට 'පිළිගෙන ඉදිරියට යන්න' තෝරන්න.Accept and continueඅනතුරු ඇඟවීමයි: බාහිර වෙබ් අඩවිවල අන්තර්ගතය සඳහා BBCය වගකියනු නොලැබේ.End of Twitter post, 2මෙහි අන්තර්ගතය නැතවැඩිදුරටත් Twitter බලන්නබාහිර වෙබ් අඩවිවල අන්තර්ගතයට බීබීසී වගකියනු නොලැබේ.

මේ අතර මෙරට රැඳී සිටි ඊශ්‍රායල් ජාතිකයින් 22 නෙකු ඔක්තෝම්බර් මස 23 වැනිදා රාත්‍රියේදී කටුනායක ගුවන් තොටුපොළ ඔස්සේ මෙරන් පිටත්ව ගොස් තිබේ.

අද(ඔක්තෝම්බර් මස 24 වැනිදා) මහජන ආරක්ෂක අමාත්‍යාංශයේ පැවති මාධ්‍ය හමුවේදී වැඩබලන පොලිස්පති ප්‍රියන්ත වීරසුරිය සඳහන් කළේ මෙරට තුළ ඊශ්‍රායල් ජාතිකයින් 575 දෙනෙකු රැඳී සිටින බවට කරුණු තහවුරු වී ඇති බවයි.

නින්ද: ෆින්ලන්තයේ ළදරු පෙට්ටි ඇඳක් ශ්‍රී ලාංකික පවුලකට සෞඛ්‍යවත් ජීවිතයක් දුන් හැටි

නොදැනුවත්ම අපව ලෙඩ කරන ඩිජිටල් උපකරණ වලින් මිදෙන්න මේ උපදෙස් පිළිපදින්න