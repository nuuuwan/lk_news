කථානායකට එරෙහි විශ්වාස භංගයට අත්සන් කළා

කථානායකවරයාට එරෙහි විශ්වාසභංග යෝජනාවට තමන් අත්සන් නොකළ බවට පැතිර යන කතාව ස්.ජ.බ. පාර්ලිමේන්තු මන්ත්‍රී ඉරාන් වික්‍රමරත්න තරයේ ප්‍රතික්ෂේප කරයි.

ආණ්ඩුක්‍රම ව්‍යවස්ථාව සහ ස්ථාවර නියෝගවල ප්‍රතිපාදන උල්ලංඝනය පක්ෂපාතිත්වයෙන් හැසිරීම සම්බන්ධයෙන් කථානායකවරයාට එරෙහිව සජීවීව පාර්ලිමේන්තුවේදී ප්‍රශ්න කිරීම සම්බන්ධයෙන් තමන් ඉදිරියෙන්ම සිටින බව ඔහු පැවසීය.

කථානායක කාර්යාලයේදී තමන් විශ්වාස භංග යෝජනාවට අත්සන් කළේ ජා. ජ. බ වේගයේ පාර්ලිමේන්තු මන්ත්‍රී විජිත හේරත් මහතාට පසුව ළඟ 46 වැනි මන්ත්‍රීවරයා ලෙස බවත්, තමා එම යොජනාවට අත්සන් නොකළ බවට වූ කතාව සාමාන්‍ය ජනතාව අතර ස.ජ.බ. ය තුළ බෙදීමක් ඇති බවට වැරදි අවබෝධයක් ඇති කිරීමේ ද්වේෂසහගත චේතනාවෙන් ප්‍රචාරය කර ඇති බවත් ඔහු චෝදනා කළේය.

පාර්ලිමේන්තුවේදී අපක්ෂපාතීව කටයුතු කළ යුතු කථානායකවරයා විසින් ආණ්ඩුක්‍රම ව්‍යවස්ථාව උල්ලංඝනය කිරීම සම්බන්ධයෙන් පසුගියදා කථානායකවරයාගෙන් අසන ලද ප්‍රශ්නවලට තවමත් පිළිතුරු බලාපොරොත්තුවෙන් සිටින බවද ඉරාන් වික්‍රමරත්න වැඩිදුරටත් පැහැදිලි කළේය.