கடத்தப்பட்ட கார் கண்டுபிடிக்கப்பட்டது

கட்டுகஸ்தோட்டை பிரதேசத்தில் கடந்த 28 ஆம் திகதி காலை திருடப்பட்டதாக சந்தேகிக்கப்படும் கார் ஒன்று மாவனெல்ல பிரதேசத்தில் உள்ள தனியார் வங்கிக்கு அருகில் நிறுத்தி வைக்கப்பட்ட நிலையில் பொலிஸாரால் கைப்பற்றப்பட்டது.

மாவனல்லை பொலிஸ் நிலைய கட்டளைத் தளபதிக்குக் கிடைத்த தகவலின் அடிப்படையில் குற்றப் புலனாய்வுப் பிரிவின் அதிகாரிகள் குழுவொன்று குறித்த இடத்திற்குச் சென்று அங்கிருந்த சாரதியிடம் விசாரணைகளை மேற்கொண்ட போதும் சந்தேகநபரால் வாகனத்தின் அடையாளத்தை உறுதிப்படுத்த முடியவில்லை.

இதன்படி, சந்தேகநபரை கைது செய்ய பொலிஸார் ஏற்பாடு செய்துள்ளதுடன், கண்டி வத்தகேகெதர பகுதியைச் சேர்ந்த 23 வயதுடைய இளைஞரே கைது செய்யப்பட்டுள்ளார்.

கைது செய்யப்பட்ட சந்தேக நபரும் காரும் மேலதிக விசாரணைகளுக்காக கட்டுகஸ்தோட்டை பொலிஸாரிடம் ஒப்படைக்கப்படவுள்ளனர். R