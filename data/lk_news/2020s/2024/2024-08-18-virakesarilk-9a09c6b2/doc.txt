இரண்டு கார்கள் ஒன்றுடன் ஒன்று மோதி விபத்து - 07 பேர் காயம்

கொழும்பு - கண்டி பிரதான வீதியில் கேகாலை மொலகொட பிரதேசத்தில் இன்று ஞாயிற்றுக்கிழமை (18) இரண்டு கார்கள் ஒன்றுடன் ஒன்று மோதி விபத்து ஏற்பட்டதில் 07 பேர் காயமடைந்துள்ளதாக கேகாலை பொலிஸார் தெரிவித்துள்ளனர்.

காரில் பயணம் செய்தவர்களுள் 3 பேர் கண்டி பிலிமத்தலாவை பிரதேசத்தைச் சேர்ந்தவர்கள்; மற்றைய 4 பேரும் கொழும்பு களனி பிரதேசத்தைச் சேர்ந்தவர்கள் ஆவர்.

விபத்தில் 8 மாத குழந்தை, 01 வயது 6 மாதக் குழந்தை, மூன்று பெண்கள் மற்றும் இரண்டு ஆண்கள் காயமடைந்துள்ளதாக பொலிஸார் தெரிவித்துள்ளனர்.

மேலும், கண்டியிலிருந்து கொழும்பு நோக்கி பயணித்த காரின் சாரதி வாகனம் செலுத்திக்கொண்டிருந்தபோது உறங்கியமையினாலேயே விபத்து இடம்பெற்றுள்ளது எனவும், காயமடைந்தவர்களின் நிலைமை கவலைக்கிடமாக இல்லை எனவும் பொலிஸார் தெரிவித்துள்ளனர்.