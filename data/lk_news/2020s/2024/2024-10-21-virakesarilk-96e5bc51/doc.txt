விமல் நடிக்கும் பெயரிடப்படாத படத்தின் படப்பிடிப்பு நிறைவு

தமிழ் திரையுலகில் சந்தை மதிப்புள்ள நட்சத்திரமான நடிகர் விமல் கதையின் நாயகனாக நடித்து வரும் பெயரிடப்படாத திரைப்படத்தின் படப்பிடிப்பு நிறைவடைந்ததாக பட குழுவினர் பிரத்யேக புகைப்படத்தை வெளியிட்டு உற்சாகத்துடன் அறிவித்துள்ளனர்.

இயக்குநரும், தயாரிப்பாளருமான அப்துல் மஜீத் இயக்கத்தில் உருவாகி வரும் பெயரிடப்படாத திரைப்படத்தில் விமல், சாம்பிகா டயானா, யோகி பாபு, எம். எஸ். பாஸ்கர், ரவி மரியா, மொட்டை ராஜேந்திரன், ஜான் விஜய், சாம்ஸ், நமோ நாராயணன், ஞானசம்பந்தம், பவர் ஸ்டார் சீனிவாசன், பயில்வான் ரங்கநாதன் உள்ளிட்ட பலர் நடித்திருக்கிறார்கள்.

கே. கோகுல் ஒளிப்பதிவு செய்திருக்கும் இந்த திரைப்படத்திற்கு பைஜூ ஜேக்கப் மற்றும் இ ஜே ஜான்சன் ஆகிய இருவரும் இணைந்து இசையமைத்திருக்கிறார்கள்.

காமெடி ஜேனரில் தயாராகி இருக்கும் இந்த திரைப்படத்தை கான்ஃபிடன்ட் ஃபிலிம் க கஃபே நிறுவனம் சார்பில் இயக்குநர் அப்துல் மஜீத் தயாரித்திருக்கிறார்.

படத்தைப் பற்றி இயக்குநர் பேசுகையில் , '' தற்போதைய இளைய தலைமுறையினர் அனைத்து பணிகளையும் இடைத்தரகர்கள் மூலமாகவே மேற்கொள்கிறார்கள்.

இத்தகைய இடைத்தரகர்கள் மூலம் பல தருணங்கள் சாதகமானதாகவும், பல தருணங்கள் பாதகமானதாகவும் ஏற்படும் .

இப்படத்தின் படப்பிடிப்பு நிறைவடைந்து இருக்கிறது. விரைவில் இப்படத்தின் டைட்டில், ஃபர்ஸ்ட் லுக், டீசர் ஆகிய பற்றிய அதிகாரப்பூர்வமான தகவல் வெளியிடப்படும் '' என்றார்.

விமல் , யோகி பாபு கூட்டணி இணைந்திருப்பதால் இந்தத் திரைப்படத்திற்கு ரசிகர்களிடையேயும், திரையுலக வணிகர்களிடையேயும் பெரும் எதிர்பார்ப்பு ஏற்பட்டிருக்கிறது.