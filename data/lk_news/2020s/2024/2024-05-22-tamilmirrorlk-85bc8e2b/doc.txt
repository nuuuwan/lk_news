பேருந்து மோதி சிறுமி பலி

கம்பளை புதிய குருந்துவத்தையில் இன்று காலை பேரவிலவிலிருந்து கம்பளை நோக்கி பயணித்த தனியார் பஸ்ஸில் மோதி பாடசாலை மாணவி ஒருவர் உயிரிழந்துள்ளார்.

புதிய குருந்துவத்தை பிரதேச வைத்தியசாலையில் அனுமதிக்கப்பட்ட பின்னர், பதித்தலாவ, மல்கொல்ல பிரதேசத்தைச் சேர்ந்த 10 வயது சிறுமி உயிரிழந்துள்ளதாக பொலிஸார் தெரிவித்தனர்.

சிறுமி பேருந்தில் இருந்து இறங்கி பேருந்துக்கு முன்னால் உள்ள வீதியைக் கடந்த போது இந்த விபத்து நேர்ந்துள்ளதாக விசாரணைகள் தெரிவிக்கின்றன.