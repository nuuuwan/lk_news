මන්ත්‍රී අර්චුනාට යාපනය රෝහලෙන් කොන්දේසියක්

පාර්ලිමේන්තු මන්ත්‍රී රාමනාදන් අර්චුනා මහතාට ඉදිරියේදී රෝගියෙක් වශයෙන් හැර වෙනත් කිසිදු හේතුවක් මත යාපනය ශික්ෂණ රෝහලට ඇතුල් වීමට අවසර නොමැති බවට යාපනය ශික්ෂණ රෝහලේ රෝහල් අධ්‍යක්ෂක කාර්යාලය මගින් දැනුම් දී ඇත.

මන්ත්‍රීවරයාට ඒරෙහිව යාපනය අධිකරණයේදී ගොනුකර තිබූ නඩුවකට පෙනී සිටි මන්ත්‍රී රාමනාදන් අරුචුනාට රුපියල් ලක්ෂයක ශරීර ඇප ඊයේ (16) දින නියම වූ අතර නඩුව එළැඹෙන වසරේ (2025) පෙබරවරී 07 වනදාට කල් තැබීමෙන් පසුව යාපනය ශික්ෂණ රෝහල මගින් මේ බව දැනුම් දී ඇත.

එමෙන්ම යපනය අධිකරණය මගින් අර්චුනා මන්ත්‍රීවරයාට යපනය ශික්ෂණ රේහලට අවසරයකින් තොරව ඇතුල් වීමට නොහැකි බවටද ඇතුල් වන්නේනම් රෝහල් පාලනාධිකාරියෙන් අවසරයක් ලබාගත යුතු බවටද නියෝග කොට තිබුණි.

එවන් පසුබිමක යාපනය ශික්ෂණ රෝහල විසින් මෙලෙස දැනුම් දී ඇත්තේ අර්චුනා මන්ත්‍රීවරයා මන්ත්‍රීවරයා යාපනය ශික්ෂණ රෝහල් පරික්ශ්‍රයට අනවසරයෙන් ඇතුල් වන්නේනම් ඔහුට පහරදීමක් හෝ හිරිහැරයක් නොකොට ඔහුව යාපනය පොලීසියට භාරදීමට රෝහල් ආරක්ෂක අංශ දැනුවත් කොට ඇති බවටය.