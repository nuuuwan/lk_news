மீண்டும் குட்டையை குழப்பத்  தயாராகும் ரணில்…?

தற்போது 75 வயதாகும் முன்னாள் ஜனாதிபதி ரணில் விக்கிரமசிங்க பிரதமராகவும் எதிர்க்கட்சித் தலைவராகவும் ஜனாதிபதியாகவும் பொறுப்புகளை வகித்து விட்டார். சிறந்த ராஜதந்திரியாகவும் அரசியல் அனுபவமுள்ளவராகவும் உள்ள அவர்  இளையோருக்கு வழிவிட்டு சிறந்த அரசியல் ஆலோசகராக விளங்க வேண்டும் என்ற எதிர்ப்பார்ப்பு பலரிடத்தே உள்ளது. ஆனால் தேர்தல்களில் போட்டியிட மாட்டேன் என அறிவித்துள்ள அவர், ஐக்கிய தேசிய கட்சியை பாராளுமன்றத் தேர்தலில் களமிறக்கி ஆசனங்களைப் பெறுவதில் திட்டம் தீட்டி வருகின்றார். சஜித்துடன் இணைந்து செயற்பட கோரிக்கை விடுத்த போதிலும் ஐக்கிய தேசிய கட்சியின் தலைமை பொறுப்பு தன்வசமே இருக்க வேண்டும் என்ற அவரது பிடிவாதத்தால் சஜித் அவரது கோரிக்கையை நிராகரித்துள்ளார்.  எனினும் தனது சகாக்களை பாராளுமன்றத்துக்குள் கொண்டு வந்து அநுரகுமாரவின் நிர்வாகத்துக்கு அழுத்தம் கொடுக்கும் செற்பாடுகளில் அவர்  ஈடுபடலாம் என தகவல்கள் கூறுகின்றன.