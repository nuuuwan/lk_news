வெலிவிட்ட சுத்தா கைது

போதைப்பொருள் கடத்தலின் மன்னனாக சந்தேகிக்கப்படும் 'வெலிவிட்ட சுத்தா' என அழைக்கப்படும் மலலகே சுதத் கித்சிறி, கடுவெல பொலிஸாரால் கைது செய்யப்பட்டுள்ளார்.

கைது செய்யப்படும் போது அவரிடம் 15.300 கிராம் ஹெரோயின் இருந்ததாகவும் அவர்  பிரதேசத்தில் இருந்து தப்பிச் சென்று நீண்ட நாட்களாக தலைமறைவாகியிருந்ததாகவும்  பொலிஸார் தெரிவித்தனர்.

அவர் கடுவெல நீதவான் சனிமா விஜேபண்டார முன்னிலையில் ஆஜர்படுத்தப்பட்டு மார்ச் 06 வரை விளக்கமறியலில் வைக்கப்பட்டுள்ளார்.

சிஐடியின் சட்டவிரோத சொத்துக்கள் விசாரணைப் பிரிவினரால் கைப்பற்றப்பட்ட 5 சொகுசு பஸ்கள், மோட்டார் கார் மற்றும் மோட்டார் சைக்கிள் உள்ளிட்ட வாகனங்களை போது போலியாக பதிவு செய்திருந்த உரிமையாளர் வருமான மூலத்தை தெளிவுபடுத்தாமையால்  குறிப்பிட்ட வாகனங்களின் உண்மையான உரிமையாளர் வெலிவிட்ட சுத்தாவாக இருக்க கூடும் என சந்தேகிக்கப்படுகிறது.