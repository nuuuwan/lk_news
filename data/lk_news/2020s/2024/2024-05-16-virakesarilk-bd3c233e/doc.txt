நிதி இராஜாங்க அமைச்சர் சேமசிங்கவுக்கு கொலை மிரட்டல் : விசாரணைகள் ஆரம்பம்

நிதி இராஜாங்க அமைச்சர் ஷெஹான் சேமசிங்கவிற்கு கொலை மிரட்டல் விடுக்கப்பட்டதாக கூறப்படும் சம்பவம் தொடர்பில் கொழும்பு கோட்டை பொலிஸ் நிலையம் விசாரணைகளை ஆரம்பித்துள்ளது.

நேற்று புதன்கிழமை (15)  இராஜாங்க அமைச்சரின் அலுவலகத்திற்கு அநாமதேய தொலைபேசி அழைப்பின் ஊடாக கொலை மிரட்டல்  விடுக்கப்பட்டுள்ளது.

எதிர்வரும் தேர்தலில் ஷெஹான் சேமசிங்கவை போட்டியிடக் கூடாது, மீறி போட்டியிட்டால் கொலை செய்யப்படுவார் எனவும் கூறி கொலை மிரட்டல் விடுக்கப்பட்டுள்ளதாக  தெரிவிக்கப்படுகிறது.

இதற்கமைவாக, இராஜாங்க அமைச்சர் சேமசிங்க செய்த முறைப்பாட்டின் அடிப்படையில் கொழும்பு கோட்டை பொலிஸார் விசாரணைகளை ஆரம்பித்துள்ளதாக இராஜாங்க அமைச்சரின் ஊடகப் பிரிவு உறுதிப்படுத்தியுள்ளது.