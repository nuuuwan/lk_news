புதிய யுத்தக் காட்சிப் பெட்டகம்

சர்வதேச அரசியலில் ஆர்வம் கொண்டுள்ள பெரும்பாலான ஆய்வாளர்கள், இவ்வாரம் மத்திய கிழக்கில் நீண்ட காலமாக எதிர்பார்க்கப்பட்ட இருபெரும் எதிரிகளான இஸ்ரேல் ஈரான் யுத்த சூழல் குறித்த ஆய்வுகளிலேயே ஈடுபட்டுள்ளனர். சிரியாவின் தலைநகரான டமஸ்கஸில் இடம்பெற்ற இஸ்ரேலிய தாக்குதல்களில் ஈரானிய படைகளின் உயர் அதிகாரிகள் உட்பட ஏழு இராணுவ ஆலோசகர்களை இழந்துள்ளதாக ஈரானிய தலைமை தெஹ்ரானில் கூறியது.  இதற்குப் பதிலடியாக கடந்த சனியிரவு ஈரான் ஆளில்லா விமானங்களின் உதவியுடனும் ஏவுகணைகளின் உதவியுடனும் பதில் தாக்குதல் நடாத்தியிருக்கிறது. இஸ்ரேல் தமது இழப்புகளை வெளியிடாத போதிலும் பெரும்பாலான ஆழில்லா விமானங்களையும் ஏவுகணைகளையும் தமது ‘இரும்புக்குவிமாடம்’ என்று கூறக்கூடிய தடுப்பு ஏவுகனைகள் சுட்டுவீழ்த்தி விட்டதாக கூறியுள்ளது