පැහැරගත් බවට සැක කෙරෙන මෝටර් රථයක් හමුවෙයි

කටුගස්තොට ප්‍රදේශයේදී පසුගිය 28 වැනිදා අළුයම පැහැරගත් බවට සැක කෙරෙන මෝටර් රථයක් මාවනැල්ල ප්‍රදේශයේ පෞද්ගලික බැංකුවක් අසල නවතා තිබියදී පොලිස් භාරයට ගෙන තිබේ.

ඒ සමග සැකකරුවෙකු ද අත්අඩංගුවට ගැනීමට මාවනැල්ල පොලීසිය කටයුතු කර ඇත.

මාවනැල්ල පොලිස් ස්ථානාධිපතිවරයාට ලද තොරතුරක් මත අපරාධ විමර්ශන ඒකකයේ නිලධාරින් කණ්ඩායමක් එම ස්ථානයට ගොස් එහි සිටි රියදුරුගෙන් ප්‍රශ්න කිරිමේදී සැකකරුට වාහනයේ අනන්‍යතාව තහවුරු කර ගැනීමට නොහැකිව තිබේ.

ඒ අනුව එම පුද්ගලයා සැකපිට අත්අඩංගුවට ගැනීමට පොලීසිය කටයුතු කර ඇත.

අත්අඩංගුවට ගෙන ඇත්තේ මහනුවර වත්තේගෙදර ප්‍රදේශයේ පදිංචි 23 හැවිරිදි පුද්ගලයෙකි.

අත්අඩංගුවට ගත් සැකකරු හා මෝටර් රථය වැඩිදුර විමර්ශන සඳහා කටුගස්තොට පොලීසිය වෙත භාරදීමට නියමිතයි.