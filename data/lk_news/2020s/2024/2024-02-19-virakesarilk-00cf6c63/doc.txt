வைத்தியர்  பெல்லன தொடர்பில் விசாரணை : அமைச்சின்  செயலாளருக்கு அமைச்சர் ரமேஷ் பத்திரன பணிப்பு!

தேசிய வைத்தியசாலையின் பிரதிப் பணிப்பாளர் வைத்தியர்  ருக்க்ஷான் பெல்லன தொடர்பில் விசாரணை நடத்தப்படும் என சுகாதார அமைச்சர்  ரமேஷ் பத்திரன தெரிவித்துள்ளார்.

இது தொடர்பான விசாரணைகளை மேற்கொள்ளுமாறு சுகாதார அமைச்சின் செயலாளர் வைத்தியர் பாலித மஹிபாலவிடம் சுகாதார அமைச்சர் பணிப்புரை விடுத்துள்ளார்.

தேசிய வைத்தியசாலையின் பிரதிப் பணிப்பாளர் பதவியிலிருந்து  வைத்தியர் ருக்க்ஷான் பெல்லனவை நீக்குமாறு கோரி இன்று திங்கட்கிழமை (19) காலையிலும் சுகாதார சேவை சிற்றூழியர்கள் ஆர்ப்பாட்டத்தில் ஈடுபட்டனர்.