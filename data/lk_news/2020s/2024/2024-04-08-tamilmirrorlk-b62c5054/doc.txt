”6 பில்லியன் டொலர்களை இலங்கை செலுத்தத் தவறிவிட்டது”

நாடு திவாலாகிவிட்டதாக அறிவித்த 2022 ஏப்ரல் முதல் 6 பில்லியன் அமெரிக்க டொலர்களை இலங்கை செலுத்தத் தவறிவிட்டதாக ஐக்கிய குடியரசு முன்னணியின் தலைவர் பாட்டலி சம்பிக்க ரணவக்க தெரிவித்தார்.

மத்திய வங்கியின் தரவுகள் வெளிநாட்டு கையிருப்பு 5 பில்லியன் அமெரிக்க டொலர்களாக அதிகரிப்பதைக் காட்டுகின்ற போதிலும் இதுவே யதார்த்தம் எனவும் அவர் கூறினார்.

CBSL தரவுகள் இலங்கையின் வெளிநாட்டு கையிருப்பு 5 பில்லியன் அமெரிக்க டொலர்களை எட்டியிருப்பதைக் காட்டும் அதேவேளையில், ஏப்ரல் 2022 முதல், செலுத்தாத கடனின் தொகை தோராயமாக 6 பில்லியன் அமெரிக்க டொலர்கள் எனப் புரிந்து கொள்ள வேண்டியது அவசியமாகும். உலக வங்கி, ADB மற்றும் IMF இலிருந்து பெறப்பட்ட கடன்களின் தொகை சுமார் 3 பில்லியன் அமெரிக்க டொலர்கள்" என்று அவர் தனது X பக்கத்தில் பதிவிட்டுள்ளார்.