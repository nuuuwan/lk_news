තියුණු ආයුධවලින් පහරදී පුද්ගලයෙකු ඝාතනය කරයි

මොරොන්තුඩුව, පොල්හේන ප්‍රදේශයේදී තියුණු ආයුධවලින් කපා කොටා පුද්ගලයෙකු ඝාතනය කර ඇති බව මොරොන්තුඩුව පොලීසිය පවසයි.

මෙසේ ඝාතනයට ලක්වී ඇත්තේ බණ්ඩාරගම ප්‍රදේශයේ පදිංචිව සිටි පුද්ගලයෙකු බවද පොලීසිය සඳහන් කරයි.

මියගොස් ඇති පුද්ගලයා සිය මස්සිනා සමග ඇතිවූ කතාබහක් දුරදිග ගොස් දෙදෙනා අතර ගැටුමක් හටගෙන තිබේ.

සිද්ධියෙන් සැකකරු ද තුවාල ලබා රෝහල්ගත කර ඇති බව පොලීසිය පවසයි.

මරණයට පත්වූ පුද්ගලයා තවත් පුද්ගලයින් කිහිප දෙනෙකු සමග පොල්හේන ප්‍රදේශයේ පිහිටි ඔහුගේ නැගණියගේ නිවසට ගොස් සිටියදී මෙම ආරවුල ඇතිවී තිබේ.