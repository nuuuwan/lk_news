සිව් දෙනෙකුට මරු කැඳවූ රිය අනතුරු

ගෙවී ගිය පැය 24ක කාලය තුළ ප්‍රදේශ කිහිපයක සිදු වූ රිය අනතුරුවලින් කාන්තාවන් දෙදෙනෙකු ඇතුළු පුද්ගලයන් සිව් දෙනෙකු මිය ගොස් තිබේ.

මාතර - හක්මන මාර්ගයේ යටියන ප්‍රදේශයේ දී ලොරි රථයක් ත්‍රිරෝද රථයක ගැටී සිදු වූ අනතුරකින් කාන්තාවක් මිය ගොස් ඇත.

එසේ මිය ගොස් ඇත්තේ, සවුසිරි උයන - යටිවන ප්‍රදේශයේ පදිංචි කාන්තාවකි.

මේ අතර, මිරිහාන පොලිස් වසමේ පරණ කැස්බෑව මාර්ගයේ ජයවර්ධනපුර කෝට්ටේ නගර සභාවට අයත් සේවාපියස ඉදිරිපිට දී යතුරුපැදියක්, මාර්ගය හරහා ගමන් කළ පදික කාන්තාවකගේ ගැටී අනතුරක් සිදු ව තිබිණි.

එම අනතුරින් ගංගොඩවිල - නුගේගොඩ ප්‍රදේශයේ පදිංචි 85 හැවිරිදි පදික කාන්තාව මිය ගොස් ඇත.

මේ අතර, කැබිතිගොල්ලෑව - වව්නියාව මාර්ගයේ දුටුවැව ප්‍රදේශයේ දී හඳුනා නොගත් වාහනයක ගැටී සිදු වූ අනතුරකින් පුද්ගලයෙකු මිය ගොස් තිබේ.

මේ අතර, ඇලපාත - කොටාමුල්ල හංදිය අසල දී කැබ් රථයක් යතුරපැදියක ගැටී සිදු වූ අනතුරකින් පුද්ගලයෙකු මිය ගොස් තිබේ.

එසේ මිය ගොස් ඇත්තේ, උඩනිරිඇල්ල, රත්නපුර ප්‍රදේශයේ පදිංචි 35 හැවිරිදි පුද්ගලයෙකි.