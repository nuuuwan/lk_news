கே எஸ் ரவிக்குமார் நடிக்கும் 'யூ ஆர் நெக்ஸ்ட்' திரைப்பட தொடக்க விழா

இயக்குநரும், நடிகருமான கே. எஸ். ரவிக்குமார் முதன்மையான வேடமேற்று நடிக்கும் 'யூ ஆர் நெக்ஸ்ட்' எனும் திரைப்படத்தின் தொடக்க விழா சென்னையில் சிறப்பாக நடைபெற்றது.

அறிமுக இயக்குநர் ஷெரிப் இயக்கத்தில் உருவாகும் 'யூ ஆர் நெக்ஸ்ட்' எனும் திரைப்படத்தில் கே. எஸ். ரவிக்குமார், ரச்சிதா மகாலட்சுமி, உதயா, ஜனனி, தினேஷ், திவ்யா கிருஷ்ணன், ஹர்ஷத், கே பி ஒய் வினோத், ரஃபி, 'புல்லட்' சமி உள்ளிட்ட பலர் நடிக்கிறார்கள். கே. ஜி. ரத்தீஷ் ஒளிப்பதிவு செய்யும் இந்த திரைப்படத்திற்கு இசை பேட்டை வசந்த் இசையமைக்கிறார்.

ஹாரர் திரில்லர் ஜேனரில் தயாராகும் இந்த திரைப்படத்தை ஐமேக் ஃபிலிம்ஸ் பிரைவேட் லிமிடெட் மற்றும் ஸ்கை ஃபிரேம்ஸ் என்டர்டெயின்மென்ட் ஆகிய பட நிறுவனங்கள் சார்பில் தயாரிப்பாளர் தயாரிப்பாளர்கள் மொஹிதீன் அப்துல் காதர் மற்றும் மணி ஆகியோர் இணைந்து தயாரிக்கிறார்கள்.

படத்தைப் பற்றி இயக்குநர் பேசுகையில், '' தகவல் தொழில்நுட்பத் துறையில் பணிபுரியும் இளைஞர்களை சுற்றி நடைபெறும் சம்பவமாக இப்படத்தின் திரைக்கதை அமைக்கப்பட்டிருக்கிறது. இந்தத் திரைப்படம் தமிழில் மட்டுமல்லாமல் தெலுங்கு, மலையாளம், கன்னடம், இந்தி ஆகிய மொழிகளிலும் தயாராகிறது. இதுவரை ஹாரர் திரில்லர் ஜேனரிலான திரைப்படங்கள் வெளியாகி இருந்தாலும் இந்த திரைப்படம் ரசிகர்களுக்கு புதுவிதமான அனுபவத்தை அளிக்கும்'' என்றார்.