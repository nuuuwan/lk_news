கருப்பையில் இருந்து பாரிய கட்டி நீக்கம்

பெண்ணொருவரின் கருப்பையில் இருந்து 10 கிலோ எடையுள்ள கட்டியை அகற்றும் சத்திரசிகிச்சை ஒன்று கதிர்காமம் பிரதேசத்தில் இருந்து பதிவாகியுள்ளது.

கதிர்காமத்தில் வசிக்கும் 40 வயதுடைய பெண் ஒருவர் உணவு மற்றும் சுவாசிப்பதில் சிரமம் காரணமாக மருத்துவ ஆலோசனையை நாடியதையடுத்து சத்திர சிகிச்சைக்கு முடிவு எடுக்கப்பட்டது.

சத்திரசிகிச்சையை தொடர்ந்து குறித்த பெண்  நலமுடன் இருப்பதாக மகப்பேறு வைத்திய நிபுணர் டாக்டர் சமந்தா சமரவிக்ரம தெரிவித்துள்ளார்.

கருப்பையில் உள்ள உயிரணுக்களின் அசாதாரண வளர்ச்சி நீர்க்கட்டிகளை உருவாக்குவதற்கு வழிவகுக்கிறது, மேலும் வயிற்று அசௌகரியம் போன்ற அறிகுறிகளை புறக்கணிப்பது நோயாளியின் உயிருக்கு ஆபத்தானது என்று அவர் கூறினார்.