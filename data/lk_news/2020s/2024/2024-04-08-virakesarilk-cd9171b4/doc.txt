இனவெறி என்பது தேசப்பற்றில்லை ; தேர்தல் சீர்திருத்தங்களை தற்போது நடைமுறைப்படுத்தப்போவதில்லை - விஜயதாச ராஜபக்ஷ

தேர்தல் சீர்திருத்தங்கள் தொடர்பான உத்தேச அரசமைப்பு திருத்தங்களை தற்போதைய நாடாளுமன்றத்தின் காலத்தில் நடைமுறைப்படுத்தப்போவதில்லை என தெரிவித்துள்ள நீதியமைச்சர் விஜயதாச ராஜபக்ஷ அதுவரை உத்தேச திருத்தங்கள் தொடர்பில் கலந்துரையாடல்கள் இடம்பெறும் எந்த வேட்பாளரும் கட்சியும் தங்களின் தேர்தல் வேட்புமனுவில் தங்களின் நிலைப்பாட்டை தெரிவிக்கலாம் எனவும் குறிப்பிட்டுள்ளார்.

கேள்வி ;  ஜனாதிபதி ரணில்விக்கிரமசிங்க தனது ஆட்சிக்காலத்தில் முன்னெடுக்கப்பட்ட பல அரசமைப்பு திருத்தங்கள் குறித்து சமீபத்தில் குறிப்பிட்டார். இந்த திருத்தங்கள் எதிர்பார்க்கப்பட்ட மாற்றங்களை ஏற்படுத்தியுள்ளனவா?

அதில் ஒன்று தேர்தல் திருத்தங்கள் தொடர்பானது இது குறித்து கடந்தகாலங்களில் பல பரிந்துரைகள் முன்வைக்கப்பட்டன 13 வருடங்கள் ஆராய்ந்த பின்னர் தினேஸ் குணவர்த்தன குழு பரிந்துரையை முன்வைத்தது.

இதன் பின்னர் 2015 இல் நாங்கள் அரசமைப்பின் 20 வது திருத்தத்தை கொண்டுவந்தோம். ஆனால் அது நிறைவேற்றப்படவில்லை.

நாடாளுமன்றத்தை விட மேலான செனெட்  என்ற யோசனையையும் நான் முன்வைத்தேன் அது  ஒரு மேற்பார்வை அமைப்பு-இது ஒரு ஆலோசனை அதிகாரசபை.

கேள்வி ;   கலப்பு தேர்தல்முறையை அறிமுகப்படுத்துவதற்காக அமைச்சரவை நாடாளுமன்ற தேர்தல் சட்டத்தில் மாற்றங்களை மேற்கொள்ள அனுமதி வழங்கியுள்ளது - இந்த முறை ஊழலிற்கு தீர்வை காணுமா சிறுபான்மை கட்சிகளை இது எவ்வாறு பாதிக்கும்?

பதில் ; அமைச்சரவை அதற்கு அங்கீகாரம் வழங்கவில்லை.கொள்கையளவில் ஏற்றுக்கொண்டுள்ளது இது குறித்த செயற்பாடுகள் அடுத்த நாடாளுமன்றத்திலேயே ஆரம்பமாகும்.தற்போது நாங்கள் தேர்தலை நெருங்கிவிட்டோம்.

நான் முன்வைத்துள்ள இரண்டாவது யோசனை கலப்புதேர்தல் முறை.இது நாடாளுமன்றத்தில் சிறுபான்மையினத்தவர்கள் உரிய முறையி;ல் பிரதிநிதித்துவம் செய்யப்படுவதை உறுதி செய்யும்.

கேள்வி ; எதிர்வரும் ஜனாதிபதி தேர்தலை கருத்தில்கொள்ளும்போது நாட்டின் தீர்க்கமான இந்த தருணத்தில்  என்ன நடைபெறுகின்றது?

பதில் ; சரியான தலைவரை தெரிவு செய்வது குறித்து மக்கள்; தீர்மானிக்கவேண்டிய தருணம் இது

கேள்வி ; இந்த தருணத்தில் இலங்கை சார்பில் ஜனாதிபதி வேட்பாளர் முன்னுரிமை வழங்கவேண்டிய விடயங்கள் என்ன?

பதில் ; அரசியல் குறித்த எனது புரிந்துணர்வின் அடிப்படையில் சட்டத்தின் ஆட்சிக்கும் பொருளாதார மீட்சிக்கும் முன்னுரிமை வழங்கவேண்டும்.

எந்த வேட்பாளரும் இது குறித்த விடயங்களிற்கு தீர்வை காணவேண்டும்,தாங்கள் தெரிவு செய்யப்பட்டால் என்ன செய்யவார்கள் என்பதை தெரிவிக்கவேண்டும்.

கேள்வி ; அரசாங்கம் புதிய சட்டங்களை உரிய கலந்தாய்வின்றி உருவாக்குகின்றது என்ற கரிசனை காணப்படுகின்றது - அந்த சட்டங்களை நடைமுறைப்படுத்தினால் அவை எவ்வளவு தூரம் பலனளி;க்கும்?

கேள்வி ;  நிகழ்நிலை பாதுகாப்பு சட்டத்தில் மாற்றங்களை அறிமுகப்படுத்தி சட்டத்திற்குள் உள்வாங்குவதற்கு எவ்வளவு காலம் எடுக்கும்?

பதில் ;  இதனை வேறு அமைச்சே முன்னெடுக்கின்றது அதனை நாடாளுமன்றத்தில் சமர்ப்பித்தால் நாங்கள் அங்கீகரிப்போம்.

கேள்வி ; நாட்டின் சார்பில் ஜனாதிபதி தேர்தல் நாடாளுமன்ற தேர்தல்  குறித்த உங்கள் எதிர்பார்ப்புகள் என்ன?

பதில் ;  தேசப்பற்று நேர்மையான தலைவர் மற்றும் நீண்டகாலமாக துயரத்தில் சிக்குண்டுள்ள மக்களை பற்றி கவனம் செலுத்தும் அரசாங்கம் ஆகியனவே எனது எதிர்பார்ப்புகள்.

இந்த விடயங்களிற்கு தீர்வை காணும் உரிய தீர்மானங்களை எடுக்கும் திறன் அந்த தலைவருக்கு இருக்கவேண்டும்.

கேள்வி  ; தேசப்பற்று என்பது கடந்த ஒரு தசாப்தத்தில் சிங்களபௌத்தர்களின் நலன்களை பாதுகாப்பதாக மாறியுள்ளது- நீங்கள் தேசப்பற்று என எதனை தெரிவிக்கின்றீர்கள்?

பதில் ; இனவெறி என்பது தேசப்பற்றில்லை நான் இலங்கை என்ற அடையாளம் குறித்து பேசுகின்றேன்.