පැට් කමින්ස් ගෙන් තවත් කඩුලු ත්‍රිත්වයක්

2024 විස්සයි විස්ස ලෝක කුසලාන ක්‍රිකට් තරගාවලියේ සිය දෙවැනි කඩුලු ත්‍රිත්වය (හැට්ට්‍රික්) ලබා ගැනීමට ඔස්ට්‍රේලියානු වේග පන්දු යවන ක්‍රීඩක පැට් කමින්ස් අද (23) සමත්විය.

ඒ ඇෆ්ගනිස්තානයට එරෙහිව පැවැත්වෙන සුපිරි අට දෙනාගේ වටයේ තරගයේදී ලබාගත් හැට්ට්‍රික් එකත් සමගිනි.

ඔහු පසුගියදා බංග්ලාදේශයට එරෙහිව ද පිට පිට පන්දු තුනකදී කඩුලු 3ක් දවාගත්තේය.

මේ දක්වා විස්සයි විස්ස ලෝක කුසලාන තරගවලදී හැට්ට්‍රික් 8ක් වාර්තා කර ඇති අතර ශ්‍රී ලංකාව වෙනුවෙන් වනිඳු හසරංග 2021 දී එම දස්කම කළේය.