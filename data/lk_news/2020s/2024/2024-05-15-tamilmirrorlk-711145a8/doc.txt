’சுவசெரியவை நிறுத்தாதீர்கள்’

சுவசெரிய அம்பியூலன்ஸ் சேவைத் திட்டத்தை இடைநிறுத்த இடமளிக்க வேண்டாம் என எதிர்க்கட்சித்தலைவர் சஜித் பிரேமதாச வலியுறுத்தினார்.

பாராளுமன்றத்தில்  செவ்வாய்க்கிழமை (14) விசேட கூற்றை முன்வைத்து உரையாற்றும் போதே இவ்வாறு வலியுறுத்தினார்.

கலாநிதி ஹர்ஷ டி சில்வாவின் எண்ணக்கருவாக ஆரம்பிக்கப்பட்ட சுவசெரிய அம்பியூலன்ஸ் சேவையின் 322 அம்பியூலன்ஸ் வண்டிகளில் 56 வண்டிகள் செயலிழந்துள்ளன. அவற்றில் பணிபுரிந்த சாரதிகளும் அவசர சேவை உத்தியோகத்தர்களும் நாட்டை விட்டு வெளியேறியுள்ளனர்.

அம்பியூலன்ஸைப் புதுப்பித்தல், ஊழியர்களை சேவையில் ஈடுபடுத்தல் போன்றவற்றில் அரசாங்கத்தின் கவனம் குறைந்துள்ளமையினால், இது தொடர்பில் அவதானம் செலுத்துங்கள்.  சுவசெரிய அம்பியூலன்ஸ் சேவைத் திட்டத்தை இடைநிறுத்த இடமளித்து விடாதீர்கள் என்றார்.