ஜனாதிபதி பிரதமருடன் கன்னி விக்னராஜா சந்திப்பு

ஐக்கிய நாடுகள் சபையில் உயர் பதவி வகிக்கும் இலங்கையர் கன்னி விக்னராஜா, ஜனாதிபதி அனுரகுமார திஸாநாயக்க மற்றும் பிரதமர் ஹரினி அமரசூரிய ஆகியோரை சந்தித்துள்ளார்.

ஐக்கிய நாடுகள் சபையின் உதவிச் செயலாளர் நாயகமாகவும், ஐக்கிய நாடுகள் சபையின் ஆசிய மற்றும் பசுபிக் பிராந்திய அபிவிருத்தித் திட்டப் பணிப்பாளராகவும் கடமையாற்றும் விக்னராஜா, இலங்கைக்கான தனது ஒரு நாள் விஜயத்தின் போது இந்த சந்திப்பில் ஈடுபட்டார்.

UNDP Sri Lanka இன் கூற்றுப்படி, விக்னராஜாவுடன் UNDP இன் இலங்கைக்கான வதிவிடப் பிரதிநிதி அசுசா குபோடாவும் சந்திப்பில் கலந்து  கொண்டார்.

விக்னராஜா தனது ஈடுபாடுகளில், பொருளாதார மற்றும் நிர்வாக சீர்திருத்தங்கள், பொறுப்புக்கூறல், புத்துருவாக்க மூலதனமிடல், டிஜிட்டல் மாற்றம், பொதுத்துறை நவீனமயமாக்கல் மற்றும் நாட்டில் எழிதில் பாதிக்கப்படக்கூடிய சமூகங்களின் பாதுகாப்பை வலுப்படுத்தல் ஆகிய துறைகளில் நிலையான வளர்ச்சியை அடைவதற்கான தேசிய முன்னுரிமைகளை ஆதரிப்பதில் UNDP இன் உறுதிப்பாட்டை வலுப்படுத்தினார்.

பொருளாதாரம், பேரழிவுகள் மற்றும் காலநிலை மாற்றத்தின் பல பாதிப்புகளுக்காளான பெண்கள், இளைஞர்கள் மற்றும் கிராமப்புற விவசாயிகள் மீது குறிப்பிட்ட கவனம் செலுத்துவதன் மூலம், இந்தப் பகுதிகளில் UNDP இன் கொள்கை மற்றும் தொழில்நுட்ப சலுகைகளை விக்னராஜா மீண்டும் வலியுறுத்தினார்.

அண்மையில் முடிவடைந்த ஜனாதிபதித் தேர்தலைத் தொடர்ந்து இலங்கைக்கு விஜயம் செய்த முதலாவது சிரேஷ்ட ஐ.நா அதிகாரி கன்னி விக்னராஜா என்பது குறிப்பிடத்தக்கது.