கொரிய குடியரசின் தூதுவருடன் கஞ்சன சந்திப்பு

கொரிய குடியரசின் தூதுவர் மியோன் லீ மற்றும் மின்சக்தி மற்றும் எரிசக்தி அமைச்சர் கஞ்சனா விஜேசேகர ஆகியோருக்கு இடையில் எரிசக்தி ஒத்துழைப்பு தொடர்பான கலந்துரையாடல் மின்சக்தி மற்றும் எரிசக்தி அமைச்சில் இன்று (28) நடைபெற்றது.

மிதக்கும் சோலார் பேனல்கள் மற்றும் அணுசக்தியை பயன்படுத்தி கொரிய குடியரசு பாரிய அளவில் மின்சாரத்தை உற்பத்தி செய்து வருவதாக தூதுவர் அமைச்சரிடம் தெரிவித்துள்ளார்.

புதுப்பிக்கத்தக்க எரிசக்தி உற்பத்தி மற்றும் அணுசக்தி உற்பத்தி மூலம் இரு நாடுகளுக்கும் இடையே எரிசக்தி ஒத்துழைப்பை வளர்ப்பதற்கான சாத்தியக்கூறுகள் மற்றும் கொரிய அரசாங்கங்கள் மற்றும் முதலீட்டாளர்களிடமிருந்து தேவையான தொழில்நுட்ப மற்றும் நிதி உதவி குறித்து இங்கு விவாதிக்கப்பட்டதாக அமைச்சர் குறிப்பிட்டார்.