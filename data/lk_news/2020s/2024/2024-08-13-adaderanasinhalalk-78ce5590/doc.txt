ව්‍යවසායක දිලිත් ජයවීරට සඟරුවනේ ආශිර්වාදය

දැනට ඉදිරිපත් වී සිටින ජනාධිපති අපේක්ෂකයන් අතරින් බලාපොරොත්තු තබාගත හැකි නායකයෙකු ලෙස ව්‍යවසායක දිලිත් ජයවීර මහතා මුල්තැන සිටී.

පූජ්‍ය බෙල්ලන්විල ධම්මරතන හිමි ඒ බව සඳහන් කළේ, ව්‍යවසායක දිලිත් ජයවීර මහතා ඊයේ (12) පස්වරුවේ බෙල්ලන්විල රජමහා විහාරස්ථානයට පැමිණ ආගමික වතාවත්වල නිරතවූ අවස්ථාවේදීය.

එක්ව නංවමු රටක් - සතුට පිරුණු හෙටක් නම් සර්වජන බලය උපාය මාර්ගික වැඩපිළිවෙළ දෙවන කෙටුම්පත බෙල්ලන්විල විහාරාධිපති බෙල්ලන්විල ධම්මරතන හිමියන්ට පිළිගැන්වීම ද මෙහිදී සිදු කෙරුණි.

මෙහිදී දිලිත් ජයවීර මහතාට ආශිර්වාද කරමින් විහාරාධිපති හිමි පැවසුවේ රට ඉදිරියට ගෙනයාම සඳහා අවශ්‍ය ඉදිරි දැක්මක් ඇති අයෙක් ලෙස ව්‍යවසායක දිලිත් ජයවීර මහතාව සඟරුවන පිළිගන්නා බවය.

"අවංකවම කියන්න ඕනේ... දැනට අපිට බලාපොරොත්තු තියන්න පුළුවන් දෙදෙනෙකුට වැඩිය නැහැ. එහෙම කතා කරන කොට ඔබතුමා තමයි මුලටම එන්නේ. මේ තත්ත්වයෙන් රට ගොඩගන්න හැකියාවක් තියෙන කෙනෙක් හැටියට මම සලකනවා. "

"ඔබතුමාට මේ රටේ වර්තමාන ප්‍රශ්න පිලිබඳව... ඒවාට හේතු පිළිබඳව ඉතා පැහැදිලි අවබෝධයක් තියෙනවා. ඒ වගේම අපේ රට ඉදිරියට ගෙනයාම සඳහා අවශ්‍ය ඉදිරි දැක්මක් තියෙන කෙනෙක් හැටියට අපි පිළිගන්නවා. බොහොම සතුටු වෙනවා... ඔබතුමාට අනාගතයේදී මේ රටේ යහපත සඳහා විශාල සේවාවක් කරන්නට හැකියාව ශක්තිය ලැබෙයි."