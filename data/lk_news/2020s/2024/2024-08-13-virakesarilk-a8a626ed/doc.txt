ஜனாதிபதி தேர்தலுக்கு பிறகு கருத்தொருமிப்பு அரசாங்கம்

அரசியல் கட்சிகளும் பாராளுமன்ற உறுப்பினர்களும் எவராவது ஒரு வேட்பாளருக்கு பகிரங்கமாக தங்கள் ஆதரவை உறுதியளித்துக் கொண்டிருக்கிறார்கள். தேர்தல்களை நடத்துவதை விடவும் சர்வதேச நாணய நிதியத்துடனான உடன்படிக்கையை நடைமுறைப்டுத்துவதே முக்கியமானது என்ற கதைகளை இப்போது காணவில்லை. மாறாக, தேர்தல் பிரசாரங்கள  முழுவீச்சில் முன்னெடுக்கப்படுவதுடன் தேர்தலுக்கு பிறகு சர்வதேச நாணய நிதியத்துடனான உடன்படிக்கையை திருத்தங்களுடன் நடைமுறைப்படுத்துவது போன்ற வாக்குறுதிகள் வழங்கப்படுகின்றன.