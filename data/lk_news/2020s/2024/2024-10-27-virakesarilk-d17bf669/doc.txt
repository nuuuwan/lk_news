ஐஸ் போதைப்பொருளுடன் மோட்டார் சைக்கிளில் பயணித்தவர் கைது

கட்டுநாயக்க பொலிஸ் பிரிவுக்குட்பட்ட ஆடி அம்பலம பிரதேசத்தில் ஐஸ் போதைப்பொருளுடன் மோட்டார் சைக்கிளில் பயணித்த சந்தேக நபர் ஒருவர் நேற்று சனிக்கிழமை (26) கைது செய்யப்பட்டுள்ளார்.

கட்டுநாயக்க பொலிஸ் நிலைய அதிகாரிகள் குழுவினால் மேற்கொள்ளப்பட்ட சுற்றிவளைப்பின்போது இவர் கைது செய்யப்பட்டுள்ளார்.

அவரிடமிருந்து 102 கிராம் 300 மில்லி கிராம் ஐஸ் போதைப்பொருள் பொலிஸாரால் கைப்பற்றப்பட்டது.

சந்தேக நபர் வெளிநாட்டில் போதைப்பொருள் வர்த்தகத்தில் ஈடுபட்டவர் என்பதும் மோட்டார் சைக்கிளில் போதைப்பொருள் விநியோகம் செய்துவந்தவர் என்பதும் விசாரணைகளில் தெரியவந்துள்ளது.