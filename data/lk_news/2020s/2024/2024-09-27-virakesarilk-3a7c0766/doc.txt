ஆமையை தன்வசம் வைத்திருந்த நபருக்கு 35,000 ரூபாய் அபராதம்

ஆமை ஒன்றை தன்வசம் வைத்திருந்த நபரொருவருக்கு காலி பிரதான நீதவான் இசுரு நெத்திகுமாரவினால் 35,000 ரூபாய் ஆபராதம் விதிக்கப்பட்டுள்ளது.

காலி கலேகன பகுதியைச் சேர்ந்த 47 வயதுடைய ரணேபுர ஹேவகே அஜித்  என்ற சந்தேநபருக்கே அபராதம் விதிக்கப்பட்டுள்ளது.

பொலிஸார் சந்தேக நபரை கைது செய்து அவரது பையை சோதனையிட்டதில் சுமார் நான்கு கிலோ எடையுள்ள ஆமை மீட்கப்பட்டுள்ளது.

ஆரம்ப விசாரணையில் தனது வீட்டுத் தோட்டத்தில் உள்ள குளமொன்றில் இனப்பெருக்கம் செய்வதற்காக இந்த ஆமையை கொண்டு செல்வதாக தெரிவித்திருந்த நிலையில், மேலதிக விசாரணைகளில் இறைச்சிக்காக விற்பனை செய்யவிருந்தமை தெரியவந்துள்ளது.

இந்நிலையில், குற்றப் புலனாய்வுப் பிரிவின் குற்றப் புலனாய்வுப் பிரிவின் பொறுப்பதிகாரி தம்மிக்க நாகஹவத்தவின் பணிப்புரையின் பேரில் சார்ஜன்ட் 38531 குருகே சந்தேக நபரை நீதிமன்றத்தில் ஆஜர்படுத்தியுள்ளார்.

இதன்போது, சந்தேக நபருக்கு  காலி பிரதான நீதவான் இசுரு நெத்திகுமாரவினால் 35,000 ரூபாய் ஆபராதம் விதிக்கப்பட்டுள்ளது.