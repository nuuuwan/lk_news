பேலியகொடையில் போதைப்பொருளுடன் மூவர் கைது !

பேலியகொடை பிரதேசத்தில் மேற்கொள்ளப்பட்ட இரு சுற்றிவளைப்புக்களின் போது ஐஸ் மற்றும் ஹெரோயின் போதைப்பொருளுடன் மூன்று சந்தேக நபர்கள் நேற்று வியாழக்கிழமை (12) பொலிஸாரால் கைது செய்யப்பட்டுள்ளனர்.

பேலியகொடை பொலிஸ் பிரிவிற்கு உட்பட்ட வெல்டிஸ்வத்த பிரதேசத்தில் 10 கிராம் 500 மில்லி கிராம் ஐஸ் போதைப்பொருளுடன் சந்தேக நபர் ஒருவர் கைது செய்யப்பட்டுள்ளார்.

கைது செய்யப்பட்ட சந்தேக நபர் பேலியகொடை பிரதேசத்தைச் சேர்ந்த 27 வயதுடையவர் ஆவார்.

இதேவேளை , பேலியகொடை பொலிஸ் பிரிவிற்கு உட்பட்ட நவலோக சுற்றுவட்டத்திற்கு அருகில் ஹெரோயின் போதைப்பொருளுடன் இரண்டு சந்தேக நபர்கள் கைது செய்யப்பட்டுள்ளார்.

கைது செய்யப்பட்ட சந்தேக நபர்கள்  ஜா - எல பிரதேசத்தைச் சேர்ந்த 25 மற்றும் 28 வயதுடையவர்கள் ஆவர்.

சந்தேக நபர்களிடம் இருந்து , 100 கிராம் 720 மில்லிகிராம் ஹெரோயின் மற்றும் 03 கையடக்கத் தொலைபேசிகள் பொலிஸாரால் கைப்பற்றப்பட்டுள்ளன.