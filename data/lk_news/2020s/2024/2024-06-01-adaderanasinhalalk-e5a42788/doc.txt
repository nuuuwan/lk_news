ව්‍යාපාරිකයෙක් මැණික් සමග කටුනායකදී අත්අඩංගුවට

නීතිවිරෝධීව මැණික් තොගයක් තායිලන්තය බලා රැගෙන යාමට තැත් කළ ව්‍යාපාරිකයෙකු කටුනායක ගුවන්තොටුපොළේදී අත්අඩංගුවට ගෙන තිබේ.

එම මැණික් තොගයේ වටිනාකම රුපියල් ලක්ෂ 80ක් පමණ වන බව වාර්තා වෙයි.

ඊයේ (31) එම සැකකරු අත්අඩංගුවට ගෙන තිබුණේ රේගු මත්ද්‍රව්‍ය පාලන අංශයේ නිලධාරීන් පිරිසක් විසිනි.

සැකකරු රැගෙන ආ ගමන් මල්ල තුළ සූක්ෂම ලෙස සඟවා ගෙන තිබූ එම මැණික් තොගය රේගු මත්ද්‍රව්‍ය පාලන අංශයේ නිලධාරීන් විසින් සොයාගෙන තිබුණි.