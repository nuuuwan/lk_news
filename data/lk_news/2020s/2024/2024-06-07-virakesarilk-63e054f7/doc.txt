இன்று பிற்பகல் வரை 32 ரயில் சேவைகள் இரத்து

இயந்திர பொறியியலாளர்கள் சங்கம் பணிப்புறக்கணிப்பில் ஈடுபட்டுள்ளமையினால் இன்று வெள்ளிக்கிழமை 32 ரயில் சேவைகள் இரத்து செய்யப்பட்டுள்ளதாக கட்டுப்பாட்டு அறை தெரிவித்துள்ளது.

இன்று காலை இயக்க திட்டமிடப்பட்டிருந்த மொத்தம் 32 சேவைகள் பிற்பகல் 13.00 மணி வரை இரத்து செய்யப்பட்டுள்ளன.

ரயில்  இயந்திர சாரதிகளின் இரண்டாம் தர பதவி உயர்வுகள் தாமதம் மற்றும் பல பிரச்சினைகள் காரணமாக இந்த பணிப்புறக்கணிப்பில் ஈடுபட்டுள்ளதாக இயந்திர பொறியியலாளர்கள் சங்கம்  தெரிவித்துள்ளது.

எவ்வாறாயினும், இன்று பிற்பகல்  ரயில் சேவைகள் வழமைக்குத் திரும்பலாம்  என ரயில் திணைக்களம் அறிவித்துள்ளது.