யாழில் 156 கிலோ கஞ்சாவுடன் இருவர் கைது

யாழ்ப்பாணம், அரியாலைப் பகுதியில் 156 கிலோ கிராமுக்கும் மேற்பட்ட கேரள கஞ்சாவுடன் இரண்டு சந்தேகநபர்களைப் பொலிஸார் கைது செய்தனர்.

இராணுவப் புலனாய்வுப் பிரிவினருக்குக் கிடைத்த இரகசியத் தகவலையடுத்து மன்னார் பொலிஸ் போதைப்பொருள் ஒழிப்புப் பிரிவின் அதிகாரிகள், இந்தியாவில் இருந்து கொண்டுவரப்பட்ட ஒரு தொகை கேரள கஞ்சாவை யாழ். அரியாலைப் பகுதியில் வைத்துக் கைப்பற்றினர்.

அதனை வைத்திருந்தார்கள் என்ற குற்றச்சாட்டின் கீழ் யாழ்ப்பாணம் மற்றும் கிளிநொச்சி பகுதிகளைச் சேர்ந்த 39 மற்றும் 44 வயதுடைய இருவரே கைது செய்யப்பட்டனர்.

அவர்களிடம் இருந்து 156 கிலோகிராமுக்கும் அதிகமான கேரள கஞ்சா பறிமுதல் செய்யப்பட்டது. (a)