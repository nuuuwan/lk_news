ஹரக்கட்டா  தொடர்பான நீதிமன்ற இடைக்கால உத்தரவு நீடிக்கப்பட்டது!

குற்றப் புலனாய்வுத் திணைக்களத்தின் தடுப்புக் காவலில் உள்ள  ஹரக்கட்ட எனப்படும் நந்துன் சிந்தக விக்ரமரத்னவை, தற்போது தடுத்து வைக்கப்பட்டுள்ள இடத்திலிருந்து வேறு இடத்துக்கு  அழைத்துச் செல்வதாயின்  நீதிமன்றத்துக்கு அறிவித்து அனுமதி பெற வேண்டும் என்ற இடைக்கால தடை உத்தரவு நீடிக்கப்பட்டுள்ளது.

குறித்த இடைக்கால உத்தரவை மார்ச் 15 ஆம் திகதி வரை நீடிக்குமாறு மேன்முறையீட்டு நீதிமன்றம் இன்று செவ்வாய்க்கிழமை (30) உத்தரவிட்டுள்ளது.

மேலும், மனு தொடர்பான ஆட்சேபனைகள் இருந்தால் பெப்ரவரி 22ஆம் திகதிக்குள்  தாக்கல் செய்யுமாறும் நீதிமன்றம் உத்தரவிட்டுள்ளது.  மனு மீதான விசாரணை மார்ச் 15 ஆம்  திகதிக்கு ஒத்திவைக்கப்பட்டது.