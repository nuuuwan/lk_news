கிளப் வசந்த கொலை சம்பவம் ; சந்தேக நபர்களுக்கு பாதுகாப்பு

கிளப் வசந்த சுட்டுக் கொல்லப்பட்ட சம்பவம் தொடர்பில் விளக்கமறியலில் வைக்கப்பட்டிருந்த பெண் ஒருவர் உட்பட 11 சந்தேகநபர்கள் செவ்வாய்க்கிழமை (20) அன்று நீதிமன்றத்தில் ஆஜர்படுத்திய போது எதிர்வரும் செப்டம்பர் இரண்டாம் திகதி வரை விளக்கமறியலில் வைக்குமாறு கடுவலை நீதவான் சனிமா விஜய பண்டார உத்தரவிட்டார்.

சந்தேக நபர்களின் உயிருக்கு அச்சுறுத்தல் இருப்பதாக நீதிமன்றில் முன்னிலையாகிய சட்டத்தரணிகளால் முன்வைக்கப்பட்ட காரணங்களுக்கமைய அவர்களுக்கு தேவையான பாதுகாப்பை வழங்குமாறு சிறைச்சாலை ஆணையாளருக்கு நீதவான் உத்தரவிட்டார் .