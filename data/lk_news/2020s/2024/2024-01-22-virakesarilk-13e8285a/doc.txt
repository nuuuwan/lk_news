அயோத்தி ராமர் கோவிலுக்கு நன்கொடையாகும் 'ஹனு-மான்' பட டிக்கெட் கட்டணம்

மகர சங்கராந்தியை முன்னிட்டு வெளியான தெலுங்கு திரைப்படமான 'ஹனு-மான்' 175 கோடி வசூலை கடந்து வெற்றிகரமாக ஓடிக்கொண்டிருக்கும் நிலையில், இந்த வசூல் பணத்தில் ஒரு பகுதி அயோத்தி ராமர் கோவிலுக்கு நன்கொடையாக வழங்கப்படும் என படத்தின் தயாரிப்பு நிறுவனமான மைத்ரி மூவி மேக்கர்ஸ் தெரிவித்துள்ளது.

அதன்படி, படத்துக்கான ஒவ்வொரு டிக்கெட் கட்டணத்திலிருந்தும் 5 ரூபாயை அயோத்தி ராமர் கோவிலுக்கு நன்கொடையாக வழங்கப் போவதாக தயாரிப்பு நிறுவனம் ஏற்கெனவே அறிவித்திருந்ததற்கமைய, இந்த தீர்மானம் எடுக்கப்பட்டுள்ளது.

"53,28,211 பேருக்கு நன்றி. அயோத்தி ராமர் கோவிலுக்கு நல்ல விடயத்துக்காக ரூ. 2,66,41,055 நன்கொடையாக வழங்க இணைந்ததற்கு நன்றி. இந்த சிறப்பான முன்னெடுப்புக்கு ஹனு-மான் படத்தை பார்த்து நீங்களும் ஆன்மிக அனுபவத்தை பெற்று பங்கெடுக்கலாம். உங்கள் டிக்கெட் கட்டணத்தில் 5 ரூபாயை அயோத்தி கோவிலுக்கு வழங்கலாம். இந்த சரித்திரப் புகழ் வாய்ந்த தருணத்தில் நாங்களும் பங்கெடுப்பது பெருமை" என்றுள்ளது.