மோடியின் தலைமைத்துவம் மாற்றங்களை கொண்டுவரும் - கோபியோ தலைவர் குமார் நடேசன் வாழ்த்து

இந்திய பொதுத் தேர்தலில் வெற்றிபெற்று 3 ஆவது முறையாகவும் பிரதமராக தெரிவாகியுள்ள நரேந்திர மோடிக்கு, இந்திய வம்சாவளி மக்களுக்கான உலகளாவிய அமைப்பின் இலங்கைக்கிளை (கோபியோ) வாழ்த்துக்களை தெரிவித்துள்ளது.

கோபியோ அமைப்பின் சார்பில் அதன் தலைவர் குமார் நடேசன் அனுப்பி வைத்த வாழ்த்துக் கடிதத்தில், நரேந்திர மோடியின் தலைமைத்துவம் மற்றும் கண்ணோட்டம் என்பன பலருக்கும் தூண்டுகோலாக இருந்து வருவதாகக் குறிப்பிட்டுள்ளார்.

இலங்கையில் உள்ள இந்திய வம்சாவளியினர் மற்றும் இப்போது எல்லா இலங்கை பிரஜைகள் ஆனவர்கள் சார்பில், இந்தியாவின் பிரதமராக வெற்றிகரமாக தேர்வு செய்யப்பட்டமைக்கு தங்களுக்கு எனது மனமார்ந்த வாழ்த்துக்களை தெரிவித்துக்கொள்வதில் மட்டற்ற மகிழ்ச்சி அடைகின்றேன்.

தங்களின் தலைமைத்துவமும் தொலைநோக்குப் பார்வையும் பலரை ஊக்கப்படுத்தியுள்ளதுடன் நீங்கள் நாட்டை செழிப்பிலும் முன்னேற்றத்திலும் வழிநடத்துவீர்கள் என்று நாங்கள் நம்புகின்றோம்.

அண்டை நாடான இலங்கைக்கு இந்தியாவுடன் உள்ள தொடர்பால் பல நன்மைகள் கிடைக்கப்பெறவுள்ளதுடன், தங்கள் அண்டை நாட்டுக் கொள்கையை தொடர்ந்து பேணுவீர்கள் என நாங்கள் எதிர்பார்க்கின்றோம்.

உங்களது புதிய பொறுப்பில் இந்தியாவை உயரிய நிலையில் வழிநடத்த நாங்கள் மனமார வாழ்த்துகின்றோம்.

மிகவும் தகுதியான உங்களது இந்த வெற்றிக்கு மீண்டும் வாழ்த்துக்கள் உரித்தாகுக என்று அக்கடிதத்தில் குறிப்பிடப்பட்டுள்ளது.