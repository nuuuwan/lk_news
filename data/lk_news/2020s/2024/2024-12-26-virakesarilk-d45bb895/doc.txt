நடிகர் காதல் சுகுமார் நடிக்கும் 'வெற்றி வேலப்பர்' பட அப்டேட்

நகைச்சுவை நடிகராகவும், குணச்சித்திர நடிகராகவும், இயக்குநராகவும் பிரபலமான நடிகர் 'காதல்' சுகுமார் கதையின் நாயகனாக நடித்திருக்கும் 'வெற்றி வேலப்பர்' எனும் திரைப்படத்தின் இரண்டாம் தோற்ற பார்வை வெளியிடப்பட்டிருக்கிறது.

இயக்குநர் போரூர் டி. எம் . ஏழுமலை இயக்கத்தில் உருவாகி வரும் 'வெற்றி வேலப்பர் ' எனும் திரைப்படத்தில் காதல் சுகுமார் கதையை வழி நடத்திச் சொல்லும் முதன்மையான கதாபாத்திரத்தில் நடிக்கிறார். இவருடன் நடிக்கும் நடிகர்கள், நடிகைகள் பற்றிய அதிகாரப்பூர்வமான அறிவிப்பை படக் குழு வெளியிடவில்லை.

ஜெயக்குமார் தங்கவேல் ஒளிப்பதிவு செய்து வரும் இந்த திரைப்படத்திற்கு எம். ஃபாசில் இசையமைக்கிறார். இந்த திரைப்படத்தை பவுனம்மாள் கிரியேஷன்ஸ் நிறுவனம் தயாரிக்கிறது.

இப்படத்தின் படப்பிடிப்பு பணிகள் நிறைவடைந்து படப்பிடிப்புக்கு பிந்தைய தொழில்நுட்ப பணிகள் விறுவிறுப்பாக நடைபெற்று வருகிறது. இந்நிலையில் இப்படத்தின் இரண்டாம் தோற்ற பார்வையை படக்குழுவினர் வெளியிட்டுள்ளனர்.

இதனிடையே தமிழக நகரான திண்டுக்கல் எனும் இடத்தில் அமையப்பெற்றிருக்கும் தொன்மையான வெற்றி வேலப்பர் எனும் முருகன் ஆலயத்தை பற்றிய உணர்வுபூர்வமான விடயங்களை மையப்படுத்தி இப்படம் சமூக பக்தி திரைப்படமாக உருவாகி இருக்கிறது என படக் குழுவினர் தெரிவித்துள்ளனர் என்பது குறிப்பிடத்தக்கது.