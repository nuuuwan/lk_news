பிரிட்டனின் தோள்களில் இருந்த பெருஞ்சுமை தற்போது அகற்றப்பட்டுள்ளது - மாற்றம் ஆரம்பமாகின்றது - புதிய பிரதமர் கெய்ர் ஸ்டார்மெர்

பிரிட்டனின் தோள்களில் இருந்த பெருஞ்சுமை இறுதியாக அகற்றப்பட்டுள்ளது என தெரிவித்துள்ள தொழில்கட்சியின் தலைவரும் புதிய பிரதமருமான கெய்ர் ஸ்டார்மெர் மாற்றம் தற்போது ஆரம்பமாகின்றது என தெரிவித்துள்ளார்.

பிரிட்டனின் பொதுத்தேர்தலில் கட்சியின் வெற்றி உறுதிசெய்யப்பட்ட பின்னர் ஆற்றிய உரையில் அவர் இதனை தெரிவித்துள்ளார்.

மாற்றம் தற்போது ஆரம்பமாகின்றது ,நான்கரை வருட பணி கட்சியை மாற்றியது ஆகியவற்றின் மூலம் இது சாத்தியமாகியுள்ளது. மாற்றமடைந்துள்ள தொழில்கட்சி நாட்டிற்கு சேவையாற்ற தயார்,பிரிட்டனின் உழைக்கும் மக்களிற்கு சேவையாற்ற தயார்.

நாட்டின் பல பகுதிகளிலும் மக்கள் தொழில்கட்சி வெற்றிபெற்ற செய்தியுடன் கண்விழிப்பார்கள் , தங்கள் மீது சுமத்தப்பட்டிருந்த பாரம் அகற்றப்பட்டுள்ளமை குறித்து நிம்மதியடைவார்கள் .இந்த பெரும் தேசத்தின் தோள்களில் இருந்து பெருஞ்சுமை இறுதியாக அகற்றப்பட்டுள்ளது.தற்போது நாங்கள் மீண்டும் முன்னோக்கி சிந்திக்கலாம்,அதிகாலையில் கண்விழிக்கலாம்,நம்பிக்கைiயின் சூரிய ஒளி,முதலில் மங்கலாக காணப்பட்டது ஆனால் நாள் செல்ல  அது பிரகாசமானதாக மாறிவருகின்றது.

எங்கள் பணி இந்த தேசத்தை , ஒன்றாக வைத்திருக்கும் யோசனைகளை புதுப்பிப்பது,தேசிய புதுப்பித்தல் .

நம்பிக்கைக்கான போராட்டம் என்பது நமது வயதை வரையறுக்கும் போர் .இதன்காரணமாகவே நாங்கள் பொதுச்சேவைக்கு தகுதியானவர் என்பதை நிரூபிப்பதற்காக கடுமையான பிரச்சாரத்தில் ஈடுபட்டோம்.

பொதுச்சேவையை நாங்கள் மீண்டும் பொதுமக்களிடம் ஒப்படைக்கவேண்டும்,அரசியல் என்பது நல்ல சக்தி என்பதை அவர்களிற்கு நிரூபிக்கவேண்டும்.