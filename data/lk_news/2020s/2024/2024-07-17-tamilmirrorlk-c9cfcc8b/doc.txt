விபத்தில் வைத்தியர் உயிரிழந்தார்

சிலாபம் வைத்தியசாலையில் கடமையாற்றி வந்த பெண் வைத்தியர் ஒருவர் விபத்தில் படுகாயமடைந்து கொழும்பு தேசிய வைத்தியசாலையில் சிகிச்சை பெற்று வந்த நிலையில் உயிரிழந்துள்ளார்.

விபத்தில் நாத்தன்டியா - துங்கன்னாவ பிரதேசத்தை சேர்ந்த 37 வயதுடைய செபாலிகா வனமாலி என்ற வைத்தியரே உயிரிழந்துள்ளார்.

கடந்த 4ஆம் திகதி காலை சிலாபம் – கொழும்பு வீதியில் மாதம்பே – கலஹிட்டியாவ பகுதியில் இலங்கை போக்குவரத்து சபைக்கு சொந்தமான பேருந்தும் சீமெந்து ஏற்றப்பட்ட லொறியும் ஒன்றுடன் ஒன்று மோதி விபத்துக்குள்ளானது.

தேவாலா சந்தியில் இருந்து சிலாபம் திசை நோக்கிச் பயணித்த பேருந்து வேகத்தைக் கட்டுப்படுத்த முடியாமல் புத்தளம் திசை நோக்கிச் சென்ற சீமெந்து லொறியுடன் மோதி விபத்துக்குள்ளானது.

விபத்தில் சுமார் 27 பேர் காயமடைந்து சிலாபம் பொது வைத்தியசாலையில் சிகிச்சைக்காக அனுமதிக்கப்பட்டனர்.

வைத்தியர் அதே பேருந்தில் சிலாபம் பொது மருத்துவமனைக்கு சென்று கொண்டிருந்த போதே துரதிஷ்டவசமாக விபத்துக்குள்ளானார்.

படுகாயமடைந்த மருத்துவர், அவர் சிகிச்சைக்காக சிலாபம் மருத்துவமனைக்கு அழைத்துச் செல்லப்பட்ட நிலையில், கொழும்பு தேசிய மருத்துவமனைக்கு மாற்றப்பட்ட போதும், நேற்று (15) உயிரிழந்துள்ளார். R