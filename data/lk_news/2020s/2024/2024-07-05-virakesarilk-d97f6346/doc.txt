அக்குறணை தீ கட்டுப்பாட்டுக்குள் ; மாத்தளை – கண்டி பிரதான வீதி வழமைக்கு திரும்பியது

அக்குறணை நகரில் ஏற்பட்ட தீ விபத்தினால் போக்குவரத்து ஸ்தம்பிதம் அடைந்த மாத்தளை – கண்டி பிரதான வீதி வழமைக்கு திரும்பியுள்ளது.

இன்று வெள்ளிக்கிழமை (06)  காலை அக்குறணை நகரிலுள்ள உணவ வெதுப்பகம் ஒன்றில் தீ விபத்து ஏற்பட்டது. இதனை அடுத்து தீ பரவி 3 மாடி கட்டடம் முற்றாகச் சேதமடைந்துள்ளது.

இதனையடுத்து இன்றையதினம் காலை 8.00 மணி மாத்தளை - கண்டி  பிரதான வீதியில் போக்குவரத்து முற்றாக ஸ்தம்பிதம் அடைந்தது.

இந்நிலையில், கண்டி மாநகர சபை தீ அணைப்புப் பிரிவினரும் பொலிஸாரும், பிரதேச மக்களும் இணைந்து அருகில் உள்ள கட்டடங்களுக்கு தீ பரவுவதை கட்டுப்படுத்தி போக்குவரத்து வழமைக்கு திரும்பியுள்ளது.