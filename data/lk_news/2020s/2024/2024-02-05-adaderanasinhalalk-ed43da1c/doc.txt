කන්දකාඩු යළි උණුසුම්

කන්දකාඩු පුනරුත්ථාපන මධ්‍යස්ථානයේ ඇති වු ගැටුමකින් හමුදා සෙබළෙකු සහ රැඳවියන් පිරිසක් තුවාල ලබා තිබේ.

තුවාල ලැබු පිරිස වැලිකන්ද රෝහලේ ප්‍රතිකාර සඳහා යොමු කර ඇති බව පොලීසිය පැවසුවේය.

ගැටුමට හේතුව මෙතෙක් අනාවරණය වී නොමැති අතර රැඳවියන් විසින් කන්දකාඩු පුනරුත්ථාපන මධ්‍යස්ථානයේ මුළුතැන්ගෙයි සහ තවත් ස්ථාන කිහිපයක දේපළවලට හානි සිදුකර තිබේ.

පුනරුත්ථාපන මධ්‍යස්ථානයේ දේපළවලට අලාභ හානි සිදුකිරීම සඳහා යොදාගත් බව කියන පොලු මුඟුරු තොගයක් ද පොලිස් භාරයට ගෙන ඇති බව වැලිකන්ද පොලීසිය සඳහන් කළේය.