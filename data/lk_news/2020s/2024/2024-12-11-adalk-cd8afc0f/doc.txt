LANKA T10 තරගාවලිය අදින් ඇර​​​​ඹේ - අද දිනයේ තරග තුනක්

ශ්‍රී ලංකා ක්‍රිකට් ආයතනය පළමුවරට සංවිධානය කරනු ලබන LANKA T10 තරගාවලිය අදි (11දා) ආරම්භ වේ.

ඒ අනුව පළමු තරගය ලෙස ජැෆ්නා ටයිටන්ස් කණ්ඩායම සහ හම්බන්තොට බංග්ලා ටයිගර්ස් කණ්ඩායම තරග වැදීමට නියමිත අතර, එම තරගය පස්වරු 4ට ආරම්භ වීමට නියමිතව ඇත.

දෙවැනි තරගය අද නුවරඑළිය කිංග්ස් කණ්ඩායම සහ කලම්බෝ ජගුවර්ස් කණ්ඩායම අතර පස්වරු 6.15ටත්, තෙවැනි තරගය කැන්ඩි බෝල්ට් කණ්ඩායම සහ ගෝල් මාර්වල්ස් කණ්ඩායම අතර තරගය පස්වරු 08.30ටත් ආරම්භ කිරීමට කටයුතු යොදා තිබේ.

මේ අතර, LANKA T10 තරගාවලියේ සමාරම්භක උත්සවය අද පස්වරු 2.45ට ආරම්භ කිරීමට නියමිතව ඇත.