பிரேசில் நாட்டில் தயாரிக்கப்பட்ட துப்பாக்கி வெல்லம்பிட்டியில் மீட்பு!

கொழும்பு, வெல்லம்பிட்டி, மீதொட்டமுல்ல சுகாதார வைத்திய அதிகாரியின் அலுவலக கட்டிடத்திற்கு பின்புறம் உள்ள கொள்கலன் ஒன்றின் கீழ் மிகவும் சூட்சுமமான முறையில் மறைத்து வைக்கப்பட்டிருந்த பிரேசிலில் தயாரிக்கப்பட்ட துப்பாக்கி மற்றும் இரண்டு மகசீன்கள் கைப்பற்றப்பட்டுள்ளதாக பொலிஸ் விசேட அதிரடிப்படையினர் தெரிவித்துள்ளது.

பொலிஸ் விசேட அதிரடிப்படையின் புலனாய்வு பிரிவு அதிகாரிகளுக்கு கிடைத்த இரகசிய தகவலையடுத்து மேற்கொள்ளப்பட்ட சுற்றிவளைப்பின் போதே இந்த பொருட்கள் கைப்பற்றப்பட்டுள்ளன.

இந்த இடத்தில் பாதாள உலக கும்பலின் தலைமையில் இந்த பொருட்களை இவ்வாறு மறைத்து வைத்திருக்கலாம் என பொலிஸார் சந்தேகிக்கின்றனர்.