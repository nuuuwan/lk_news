எதிர்ப்புகளை ஏற்படுத்தியுள்ள 'யுக்திய'

ஐ.நாவின் மனித உரிமை ஆணைக்­குழு உட்­பட பல சர்­வ­தேச மனித உரிமை அமைப்­பு­களும் இந்த நட­வ­டிக்­கையை நிறுத்தும்படி கோரிக்கை விடுத்தும் அது குறித்து அமைச்சர் டிரான் அலஸ் அலட்டிக்கொள்ளவில்லை. சர்வதேசத்தின் பேச்சை கேட்க வேண்டு மானால் இந்த அரசாங்கத்தில் நான் ஏன் அமைச்சராக இருக்க வேண்டும் என எதிர்கேள்வி கேட்டுள்ள அமைச்சர் டிரான், பாதாள உலக கோஷ்டியினர் இல்லாவிட்டால்  நாட்டில் சில சட்டத்தரணிகளுக்கு நீதிமன்றில் ஆஜராக வழக்குகளே இல்லாது போய்விடும் என்றும், அவர்களுக்கு பணமீட்ட முடியாத காரணங்களினாலேயே இந்த நடவடிக்கைகளுக்கு எதிர்ப்பு தெரிவிக்கின்றனர் என்றும் தெரிவித்துள்ளார்.

நாட்டில் குற்றச்சம்பவங்களை கட்டுப்படுத்த வேண்டுமானால் மக்கள் ஆதரவின்றி அதை செயற்படுத்த முடியாது என்பதை அமைச்சரும் ,பதில் பொலிஸ்மா அதிபரும் உணர்ந்து கொள்ள வேண்டும். ஏனென்றால் பொலிஸாரை விட  மக்களே திருடர்களை நன்கறிந்தவர்களாக இருக்கின்றனர்.