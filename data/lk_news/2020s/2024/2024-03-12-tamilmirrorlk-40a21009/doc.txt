விபத்தில் சிக்கிய பொலிஸ் ஜீப்

முல்லைத்தீவு - மாங்குளம், ஒட்டுசுட்டான் வீதியில் நேற்று (11) மாலை 06.00 மணியளவில் பொலிஸ் வாகனம் ஒன்று விபத்தில் சிக்கியுள்ளது.

முள்ளியவளையில் இருந்து மாங்குளம் நோக்கி பயணித்துக் கொண்டிருந்த பொலிஸ் வாகனம் கரிப்பட்டமுறிப்பு தச்சடம்பன் பகுதியில் வீதியினை விட்டு விலகி விபத்துக்குள்ளாகி உள்ளது.

வாகனத்தில் சென்ற இரு பொலிஸ் அதிகாரிகளும் சிறு காயங்களுக்குள்ளாகினர். எனினும், பொலிஸ் வாகனம் பலத்த சேதமடைந்துள்ளதாக தெரிவிக்கப்படுகின்றது. R