බයිඩන්ගෙන් යළිත් අසාමාන්‍ය හැසිරීමක්

G7 රාජ්‍ය නායකයින්ට සුබ පැතීම සඳහා සාමාජික රටවල ජාතික ධජ රැගත් පැරෂුට්කරුවන්ගේ සංදර්ශනයක් පැවැත්වා තිබේ.

මේ අවස්ථාවට එක්වූ අමෙරිකානු ජනාධිපති ජෝ බයිඩ්න් යළිත් අසාමාන්‍ය හැසිරීමක් පෙන්නුම් කර ඇත.

එහිදී ඉතාලි අගමැති ජෝර්ජියා මෙලොනි අමෙරිකානු ජනාධිපතිවරයා යළි කැඳවාගෙන එන අයුරු විදෙස් මාධ්‍ය වාර්තා කළේ, ජනාධිපති බයිඩන්ගේ වයස්ගතභාවය යළි ප්‍රශ්න කරමිනි.

G7 රාජ්‍ය නායක හමුව මේ වනවිට ඉතාලියේ බෝර්ගෝ ඉන්යාසියා හිදී පැවැත් වේ.

ඒ G7 කණ්ඩායම නියෝජන කරන බ්‍රිතාන්‍යය, කැනඩාව, ප්‍රංශය, ජර්මනිය, ඉතාලිය, ජපානය, අමෙරිකාව සහ යුරෝපා සංගම් නායකයන්ගේ සහභාගිත්වයෙනි.

යුක්‍රේන ජනාධිපති ව්ලොදිමීර් සෙලෙන්ස්කි ඇතුළු රාජ්‍ය නායකයින් පිරිසක් ද ඊට ඇරයුම් ලබා ඇති අතර යුක්‍රේනයට අමෙරිකානු ඩොලර් බිලියන 50ක ණය මුදලක් ලබාදීමට

ඔවුන් මේ මුදල ලබාදීමට සූදානම්ව සිටින්නේ G හත රටවල ඇති අත්හිටවූ රුසියානු වත්කම් භාවිත කරමිනි.

2022දී රුසියාව යුක්‍රේනය ආක්‍රමණය කිරීමෙන් පසුව ඔවුන් මේ වත්කම් අත්හිටුවීමට කටයුතු කළේය.

G7 සාමාජික රටවල සහ යුරෝපා සංගමය තුළ ඇති අත්හිටවූ රුසියානු වත්කම්වල වටිනාකම අමෙරිකානු ඩොලර් බිලියන 325කට අධිකය.

මෙම වත්කම්වලින් වාර්ෂිකව අමෙරිකානු ඩොලර් බිලියන 3ක පොලියක් ලැබෙන අතර එම මුදල, බාහිර පාර්ශ්වවලින් යුක්‍රේනය ගෙන ඇති ණයවල වාර්ෂික පොලිය පියවීමට ලබාදීම G7 කණ්ඩායමේ සැලසුම වේ.