අනියම් පෙම ජීවිතයක් බිලිගනී

වඳුරඹ, නාත්තේවල ප්‍රදේශයේ අනියම් සම්බන්ධතාවයක් හේතුවෙන් තියුණු ආයුධයකින් පහරදී කාන්තාවක් ඝාතනය කර තිබේ.

ඊයේ (26) උදෑසන කාලයේදී නාත්තේවල ප්‍රදේශයේ අතුරු මාර්ගයක කාන්තාවක් තුවාල ලබා වැටී සිටින බවට 119  තොරතුරු මාධ්‍යස්ථානයට තොරතුරක් ලැබී තිබිණි.

ඒ අනුව පොලීසිය සිදුකළ විමර්ශනයේදී අනාවරණය වී ඇත්තේ, මරණකාරිය සමග අනියම් සම්බන්ධතාවයක් පවත්වල ලද පුද්ගලයෙකු විසින් තියුණු ආයුධයකින් පහරදී මෙම ඝාතනය සිදුකර ඇති බවය.

එසේ මියගොස් ඇත්තේ, නාත්තේවල, වඳුරඹ ප්‍රදේශයේ පදිංචි 45 හැවිරිදි කාන්තාවකි.

ඝාතනය සිදුකළ සැකකරු ද වස පානය කර සියදිවි නාසා ගැනීමට උත්සාහ කර ඇති අතර පසුව කරාපිටිය රෝහලට ඇතුළත් කර ප්‍රතිකාර ලබමින් සිටින බව පොලීසිය පවසයි.