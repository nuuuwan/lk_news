මුදල් ඉල්ලා වට්ස්ඇප් පණිවුඩයක් ඔබටත් ලැබුණාද?

වර්ථමානයේ වට්ස්ඇප් ජාලය හරහා විවිධ අකටයුතුකම් සිදුව ඇති බව ශ්‍රී ලංකා පරිගණක හදිසි ප්‍රතිචාර සංසදයේ ප්‍රධාන තොරතුරු ආරක්ෂණ නිලධාරී නිරෝෂ් ආනන්ද මහතා පවසයි.

ඔහු පැවසුවේ මෙරට විවිධ ප්‍රසිද්ධ පුද්ගලයින්ගේ ගිණුම්වලට අනවරයෙන් ඇතුළු වී ඔහුගේ ග්‍රාහකයන් වෙත මුදල් ඉල්ලමින් පණිවිඩ යවා ඇති බවය.

මේ හේතුවෙන් ඇතැම් පුද්ගලයින් එම තොරතුරු විශ්වාස කරමින් ලබා දී ඇති ගිණුම් අංක වෙත මුදල් තැන්පත් කිරීමේ සිදුවීම්ද වාර්තා වී ඇති බවය.

"මේක සිද්ධ වෙන්නේ ඒ ප්‍රධාන පුද්ගලයාට දුරකථන ඇමතුමක් ලැබෙනවා එසේත් නැතිනම් ලින්ක් එකක් ලැබෙනවා ඔන්ලයින් තාක්ෂණය ඔස්සේ පැවැත්වෙන මීටිමකට ප්‍රවේශ වීමට. එසේත් නැතිනම් දේශනයකට ආරාධනාවක් කරන විදිහට තමයි මුළින්ම ආරාධනාව ලැබෙන්නේ.

ඒ ලැබිලා සුළු මොහොතකට පසුව ඔහුට ලැබෙනවා කෙටි අංකයක්. ඒ අංකය කියන්නේ ඒ ගිණුමට ප්‍රවේශ වීමට ලබා ගන්නා කෙටි යෙදවුම. ඒ ඔස්සේ ගිණුමට ප්‍රවේශවෙලා පණිවිඩයක් යනවා ලබා දෙන ගිණුමට මුදල් ලබා දෙන්න කියලා හදිසි අවශ්‍යතාවක් වෙනුවෙන් කියලා.

අපි ශ්‍රී ලංකා පරිගණක හදිසි ප්‍රතිචාර සංසදය විදිහට මහජනතාවට දැනුම් දෙන්න කැමතියි විශේෂයෙන් කිසිම පුද්ගලයෙක් හට එක්වරක් ලැබෙන මේ අංකය එසේත් නැතිනම් OTP අංකය කිසිම වෙලාවක ලබා දෙන්න එපා කියලා.

ඒ වගේම කිසිම වෙලාවක නොදන්න කිසිම පුද්ගලයෙක් තමන්ගේ ජාලවලට ඇතුළත් කරගන්නත් එපා. ඒ වගේම මුදල් ඉල්ලා සිටියහොත් කිසියම් පසුවිපරමකින් තොරව මුදල් ලබා දීමක් සිදුකරන්නත් එපා."