ஹட்டன் விபத்து ; சாரதிக்கு விளக்கமறியல்

ஹட்டன் மல்லியப்பு சந்தி பிரதேசத்தில் சனிக்கிழமை (21) இடம்பெற்ற தனியார் பேருந்து விபத்தில்  காயமடைந்து பொலிஸ் பாதுகாப்பில், டிக் ஓயா ஆரம்ப வைத்தியசாலையில் சிகிச்சை பெற்று வந்த, பேருந்தின் சாரதியை இம்மாதம் 26ஆம் திகதி வரை விளக்கமறியலில் வைக்குமாறு ஹட்டன் நீதவான் நீதிமன்ற பதில் நீதவான் எஸ்.ராம்மூர்த்தி ஞாயிற்றுக்கிழமை (22) உத்தரவிட்டார்.

வைத்தியசாலைக்கு வந்த பதில் நீதவான் சந்தேகநபரான சாரதியின் நிலைமை​ தொடர்பில் வைத்தியர்களிடம் கேட்டறிந்து, வைத்தியசாலையில் தடுத்து வைக்கப்பட்டதுடன், சந்தேக நபர் சிறைச்சாலை அதிகாரிகளின் பாதுகாப்பில் வைத்தியசாலையில் சிகிச்சை பெற்று வருகின்றார்.