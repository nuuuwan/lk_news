දීපාවලි සහ හැලොවීන් සැමරූ බයිඩන්

දීපාවලි උත්සවයට සමගාමීව අමෙරිකානු ජනාධිපති ජෝ බයිඩන්ගේ ප්‍රධානත්වයෙන් ධවල මන්දිරයේ දී සැමරුම් උත්සවයක් පවත්වා තිබේ.

ඒ මෙවර අමෙරිකානු ජනාධිපතිවරණයට සූදානමින් සිටින උප ජනාධිපති කමලා හැරිස්ට උණුසුම් ලෙස ප්‍රශංසා කරමිනි.

කමලා හැරිස්, ජනාධිපතිවරණයට මුහුණ දෙන අනෙක් පුද්ගලයාට වඩා අත්දැකීම් බහුල අයෙක් බව මෙහිදි ජෝ බයිඩන් පවසා ඇති බව විදෙස් මාධ්‍ය සඳහන් කරයි.

මැතිවරණ දිනට සතියකට පෙර ප්‍රචාරක කටයුතුවල යෙදීම හේතුවෙන් උප ජනාධිපති කමලා හැරිස්ට උත්සවයට සහභාගී වීමට නොහැකි වූ බවත් ජනාධිපතිවරයා වැඩිදුරටත් සඳහන් කර තිබේ.

මේ අතර හැලොවීන් උත්සවයට සමගාමීවද ධවල මන්දිරයේදීත් හැලොවීන් සැමරුමක් පවත්වා තිබේ.

එහිදී ජනාධිපති ආර්යා ජිල් බයිඩන් පැන්ඩාවෙක් මෙන් සැරසී කාගේත් අවධානය දිනාගෙන තිබුණි.

මෙම උත්සවයේදී ජනාධිපති ආර්යාව කුඩා ළමුන්ට පොත් පත් ද ප්‍රදානය කර තිබේ.

ජනාධිපති ජෝ බයිඩන් ධවල මන්දිරයේ සිටින අවසන් හැලොවීන් සැමරුම මෙය බව සඳහන් වේ.