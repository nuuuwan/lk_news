சா/த   விண்ணப்பத்தில்    கடும் கட்டுப்பாடு

கல்விப் பொதுத் தராதர சாதாரண பரீட்சைக்கான (2023(2024)) விண்ணப்பங்கள் பரீட்சை திணைக்களத்தால் கோரப்பட்டுள்ளன. ஜனவரி 23 ஆம் திகதி செவ்வாய்க்கிழமை முதல் பெப்ரவரி 15 நள்ளிரவு வரை மட்டும் இணையத்தின் ஊடாக மட்டுமே விண்ணப்பிக்க முடியுமென பரீட்சைகள் திணைக்களத்தின் ஆணையாளர் அமித் ஜயசுந்தர அறிவித்துள்ளார்.

பாடசாலை பரீட்சார்த்திகள் பாடசாலை அதிபரின் ஊடாகவும், தனிப்பட்ட பரீட்சார்த்திகள்   தனிப்பட்ட ரீதியிலும் விண்ணப்பிக்க வேண்டும். தனிப்பட்ட பரீட்சார்த்திகள் அரச மற்றும் அரசாங்கத்தால் ஏற்றுக்கொள்ளப்பட்ட பாடசாலைகளில் இருந்து (விலகிய சான்றிதழை) கட்டாயமாக முன்வைக்கப்படவேண்டும் என்றும் அறிவுறுத்தப்பட்டுள்ளது.

தனிப்பட்ட பரீட்சார்த்திகள் தேசிய அடையாள அட்டையை சமர்ப்பிப்பது கட்டாயமாக்கப்பட்டுள்ளது. 15 வயதுக்கும் குறைந்த தனிப்பட்ட பரீட்சார்த்திகள், சாதாரண தரப்பரீட்சைக்கு தோற்ற எதிர்பார்த்திருந்தால், விண்ணப்பம் செய்வதற்காக பரீட்சைகள் திணைக்களத்துக்கு சமூகமளிக்க வேண்டும் என்றும் ஆணையாளர் அறிவுறுத்தியுள்ளார்.

விண்ணப்பங்களை www.doenets.lk  அல்லது  www.onlineexams.gov.lk  என்று பரீட்சை திணைக்கள இணையத்தளங்களுக்குச் சென்று விண்ணப்பிக்க முடியும்.

மேலதிக விபரங்களை 0112784208, 012784537 அல்லது 0112785922 என்ற இலக்கங்களுடன் தொடர்பு கொண்டு அறிந்துகொள்ள முடியும் என்றும் தெரிவித்துள்ளார்.