ඖෂධයක් නිසා පෙනීම අහිමිවූ නිරෝෂන් රටෙන් කළ ඉල්ලීම

මීරිගම මූලික රෝහලෙන් අපස්මාරය සඳහා ලබාදුන් ඖෂධ හේතුවෙන් 16 හැවිරිදි දරුවකුගේ පෙනීම අහිමි වූ බව කියන සිද්ධිය ඉකුත් කොවිඩ් සමයේ වාර්තාවීමත් සමග එය ආන්දෝලනාත්මක සිදුවීමක් බවට පත්වුණි.

එම සිදුවීමට මුහුණ දුන් ගම්පහ, කල්එළිය, වැවහේන්වත්ත ප්‍රදේශයේ පදිංචි ලෙනින් නිරෝෂන් ට දැන් අවුරුදු 19කි.

එම සිදුවීමත් සමග ඔහු ජාතික අක්ෂි රෝහලෙන් ලබාගත් ප්‍රතිකාර සහ ශල්‍යකර්ම හේතුවෙන් නැවත 2022 වසරේදී බොහෝ දුරට ඇස් පෙනීම ලැබී තිබුණද යළිත් පෙනීම නැතිව යන්නේ ඔහුගේ බලාපොරොත්තු සුන් කරමිනි.

ලෙනින් ගේ ශල්‍යකර්මයකට භාවිත කරපු බෙහෙතක තිබුණු විෂබීජයක් නිසා නැවත් පෙනීම නැතිව යාමත් සමගය.

එනැත් සිට ශල්‍යකර්ම කිහිපයක් සිදුකර ඇති නමුත් එයින් එකක් හෝ සාර්ථක වී නොමැත.

නමුත්, වෛද්‍යවරුන්ගේ නිර්දේශය වී ඇත්තේ සම්පූර්ණයෙන් පෙනීම ලබාගැනීම සඳහා ලෙනින් ඉන්දියාවේ රෝහලයක් වෙත යොමුකළ යුතු බවය.

ඒ සඳහා රුපියල් ලක්ෂ 23ක් වැනි මුදලක් දැරීමට සිදුවන අතර එය සොයාගැනීමට ඔහුගේ මව්පියන්ට හැකියාවක් නොමැත.

ලෙනින් නිරෝෂන්ගේ පෙනීම ලබා ගැනීමට අවශ්‍ය මුදල එකතුකර ගැනීමට ඔබටත් හැකි නම් දායක වන්න.

"ජීවිතය නැවතිලා වගේ තියෙන්නේ... මට දැනෙන්නේ ජීවත් වෙන්නේ නැහැ වගේ."