වැඩ බලන අමාත්‍යවරු පත්කරයි

නිල සංචාරයක් සඳහා ජනාධිපති අනුර කුමාර දිසානායක මහතා දිවයිනෙන් පිටත්ව යාම හේතුවෙන්  අමාත්‍යාංශ 05ක් සඳහා වැඩබලන අමාත්‍යවරුන් පත් කර තිබේ.

ජනාධිපතිවරයා යටතේ පවතින ඩිජිටල් ආර්ථික අමාත්‍යාංශය, ආරක්ෂක අමාත්‍යාංශය සහ මුදල් හා ක්‍රම සම්පාදන සහ ආර්ථික සංවර්ධන අමාත්‍යංශය යන අමාත්‍යාංශ තුන සඳහා පිළිවෙලින් නියෝජ්‍ය අමාත්‍ය,ඉංජිනේරු එරංග වීරරත්න,  නියෝජ්‍ය අමාත්‍ය අරුණ ජයසේකර සහ නියෝජ්‍ය අමාත්‍ය  ආචාර්ය හර්ෂණ සූරියප්පෙරුම මහත්වරුන් පත් කර ඇත.

විදේශ කටයුතු, විදේශ රැකියා සහ සංචාරක වැඩබලන අමාත්‍යවරයා ලෙස විදේශ රැකියා නියෝජ්‍ය අමාත්‍ය අරුන් හේමචන්ද්‍ර මහතා සහ  කම්කරු වැඩබලන අමාත්‍යවරයා ලෙස කම්කරු නියෝජ්‍ය අමාත්‍ය මහින්ද ජයසිංහ මහතා පත් කර ඇත.