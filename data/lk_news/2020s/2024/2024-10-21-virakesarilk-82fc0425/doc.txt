சூரியவெவ பகுதியில் துப்பாக்கி தயாரிக்கும் தொழிற்சாலையை நடத்தி வந்த நபர் கைது !

சூரியவெவ, வெவேகம பகுதியில்  மேற்கொள்ளப்பட்ட சுற்றிவளைப்பின் போது  துப்பாக்கி தயாரிக்கும் தொழிற்சாலையை நடத்தி வந்த நபரொருவர்  கைது செய்யப்பட்டுள்ளதாக பொலிஸார் தெரிவித்தனர்.

அம்பாந்தோட்டை விசேட அதிரடிப்படையினரின் முகாம் அதிகாரிகளுக்கு கிடைத்த தகவலின் அடிப்படையில் நேற்று ஞாயிற்றுக்கிழமை (20) சுற்றிவளைப்பு மேற்கொள்ளப்பட்டுள்ளது.

உள்நாட்டில் உற்பத்தி செய்யப்பட்ட T ரக துப்பாக்கி,  துப்பாக்கி தயாரிக்க பயன்படுத்தப்படும் பாகங்கள் மற்றும் ஆயுதங்கள் என்பன  கைப்பற்றப்பட்டதாக  பொலிஸார் தெரிவித்தனர்.

மேலும், சம்பவம் தொடர்பில் மேலதிக விசாரணைகளுக்காக சந்தேகநபர்  சூரியவெவ பொலிஸ் நிலையத்தில் ஒப்படைக்கப்பட்டுள்ளதாக பொலிஸார் தெரிவித்துள்ளனர்.