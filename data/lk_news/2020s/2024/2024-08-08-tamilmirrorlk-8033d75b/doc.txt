’ரணில் தள்ளிவிட்டு தாவுவர்’

தற்போது ஜனாதிபதி ரணில் விக்கிரமசிங்க பக்கம் சென்றுள்ளவர்கள் ஜனாதிபதியை அதளபாதாளத்துக்கு தள்ளி விட்டு தமக்கு சாதகமாக உள்ள பக்கம் தாவுவார்கள் என ஐக்கிய மக்கள் சக்தி எம்.பி.யான துஷார இந்துனில் தெரிவித்தார்.

பாராளுமன்றத்தில் புதன்கிழமை (7) இடம்பெற்ற 'அரையாண்டின் அரசிறை நிலைப்பாட்டு அறிக்கை' தொடர்பான சபை ஒத்திவைப்பு விவாதத்தில் உரையாற்றும் போதே இவ்வாறு தெரிவித்த   அவர் மேலும் பேசுகையில்,

ஜனாதிபதி ரணில் விக்கிரமசிங்கவிடமிருந்து மதுபானசாலை அனுமதி பத்திரங்கள் பெற்றுக்கொண்ட  எதிர்க்கட்சி எம்.பி.க்களின்    பெயர் விபரத்தை ஐந்து நிமிடங்களுக்குள் வெளியிடுவதாக மஹிந்தானந்த அளுத்கமகே சவால் விடுத்தார் .ஒரு மணித்தியாலம் கடந்தும் அவர் பெயர் பட்டியலை வெளியிடவில்லை.சபையிலும் அவரை காணவில்லை.பாராளுமன்ற சிறப்புரிமையில் இருந்துக் கொண்டு பொய்யுரைத்து சேறு பூசுவதை அவர் தவிர்க்க   வேண்டும்.

1994 ஆம் ஆண்டு முதல் ஆட்சியில் இருந்த அரசாங்கங்களில் அமைச்சு பதவி வகித்தவர்கள்  தற்போது ஜனாதிபதி ரணில் விக்கிரமசிங்க பக்கம் சென்றுள்ளார்கள்.இவர்களுடன் ஜனாதிபதி எந்த இலக்கை நோக்கி பயணிக்கப்  போகிறார் என்று தெரியவில்லை  தற்போது ஜனாதிபதி ரணில் விக்கிரமசிங்க பக்கம் சென்றுள்ளவர்கள் ஜனாதிபதியை அதளபாதாளத்துக்கு தள்ளி விட்டு தமக்கு சாதகமாக உள்ள பக்கம் தாவுவார்கள் என்றார்.