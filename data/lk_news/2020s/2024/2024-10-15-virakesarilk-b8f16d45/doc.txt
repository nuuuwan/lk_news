கினிகத்தேனையில் பாரவூர்தி விபத்து

அட்டன் அவிசாவளை வீதியில் கினிகத்தேனை வைத்தியசாலைக்கு அருகாமையில் சீமெந்து ஏற்றிச் சென்ற பாரிய கொள்கலன் பாரவூர்தியின் பின்பகுதி  விபத்துக்குள்ளானதன் காரணமாக அவ்வீதியின் போக்குவரத்து ஐந்து மணிநேரம் தடைப்பட்டதாக கினிகத்தேனை பொலிஸார் தெரிவித்தனர்.

பாரவூர்தியின் பின்பகுதியின் சில சக்கரங்கள் வீதியை விட்டு விலகி பள்ளத்தில் விழுந்ததன் காரணமாக வீதியின் போக்குவரத்து முற்றாக தடைபட்டது.

இதன் காரணமாக பாடசாலை மாணவர்கள், அரச, தனியார் நிறுவன ஊழியர்கள் மற்றும் பொதுமக்கள் பெரிதும் பாதிக்கப்பட்டனர். கினிகத்தேன பொலிஸார் தடை செய்யப்பட்ட வீதிக்கு பதிலாக மாற்று வீதிகள் ஊடாக போக்குவரத்தை மேற்கொள்ள நடவடிக்கை எடுத்துள்ளனர்.