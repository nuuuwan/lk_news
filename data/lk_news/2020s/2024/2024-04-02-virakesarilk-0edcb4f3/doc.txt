காசாவில் இஸ்ரேலின் தாக்குதலில் அவுஸ்திரேலியாவை சேர்ந்த பெண் மனிதாபிமான பணியாளரும் பலி

காசாவில் இஸ்ரேலின் தாக்குதலில் கொல்லப்பட்ட பெண் மனிதாபிமான பணியாளர் லால்சாவ்மி பிராங்கோம் தான் மிகவும் நேசித்த பணியில் ஈடுபட்டிருந்தார் என அவரது குடும்பத்தினர் தெரிவித்துள்ளனர்.

எங்களின் துணிச்சலான நேசத்திற்குரிய  ஜோமி தான் மிகவும் நேசித்த காசா மக்களிற்கு உணவை வழங்கும் பணியில் ஈடுபட்டிருந்த வேளை கொல்லப்பட்டார் என்பதை அறிந்து மிகவும் துயரத்தில் சிக்குண்டுள்ளதாக குடும்பத்தினர் தெரிவித்துள்ளனர்.

அவள் தனது இரக்கம் தைரியம் மற்றும் அன்பின் பாரம்பரியத்தை விட்டுச்செல்வாள் என குடும்பத்தினர் தெரிவித்துள்ளனர்.

மெல்பேர்னை சேர்ந்த 43 வயதான அந்த மனிதாபிமான பணியாளர் உலகம் முழுவதிற்கும் சென்று உதவிகள் தேவைப்படும் நேரத்தில் அதனை வழங்குவதில் ஆர்வம் காட்டியவர் என குடும்பத்தினர் தெரிவித்துள்ளனர்.

காசாவில் இஸ்ரேல் மேற்கொண்ட தாக்குதல் காரணமாக  அவுஸ்திரேலியா பிரிட்டன் அமெரிக்கா உட்பட பலநாடுகளை சேர்ந்த ஏழு மனிதாபிமான பணியாளர்கள் கொல்லப்பட்டுள்ளனர்.

புட்எயிட் சரிட்டி என்ற அமைப்பின் மனிதாபிமான பணியாளர்கள் இஸ்ரேலின் தாக்குதல் காரணமாக காசாவில் கொல்லப்பட்டுள்ளனர் வேர்ல்ட் சென்ரல் கிச்சன் அமைப்பு தெரிவித்துள்ளது.

பிரிட்;டன் அவுஸ்திரேலியா போலாந்து பாலஸ்தீனத்தை சேர்ந்த மனிதாபிமான பணியாளர்களும் அமெரிக்கா கனடாவை சேர்ந்த இரட்டை பிரஜாவுரிமை பெற்றவர்களும் இந்த தாக்குதலில் உயிரிழந்துள்ளனர்.

இஸ்ரேல் இராணுவத்தினருடன் இணைந்து பணியாற்றிக்கொண்டிருந்தபோதிலும் அவர்களின் வாகனத்தொடரணி தாக்கப்பட்டது அவர்கள் காசாவிற்குள 100 தொன் மனிதாபிமான பொருட்களுடன் பயணித்துக்கொண்டிருந்தனர் என தகவல்கள் வெளியாகியுள்ளன.

அல்அக்சா மருத்துவமனையில் இஸ்ரேலின் தாக்குதலில் கொல்லப்பட்டவர்களின் உடல்கள் காணப்படுவதை காண்பிக்கும் வீடியோக்கள் வெளியாகியுள்ளன.