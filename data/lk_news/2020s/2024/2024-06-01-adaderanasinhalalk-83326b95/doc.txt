නීතිවිරෝධීව ගෙන ආ දුම්වැටි තොගයක් සමග ව්‍යාපාරිකයෙක් අත්අඩංගුවට

විදේශීය නිෂ්පාදිත නීතිවිරෝධී දුම්වැටි තොගයක් සමග ව්‍යාපාරිකයෙකු පොලිස් මත්ද්‍රව්‍ය නාශක අංශයේ නිලධාරීන් පිරිසක් විසින් කටුනායක ගුවන්තොටුපොළේ දී අත්අඩංගුවට ගෙන තිබේ.

මෙලෙස අත්අඩංගුවට ගෙන ඇත්තේ මීගමුව ප්‍රදේශයේ පදිංචි 38 හැවිරිදි ව්‍යාපාරිකයෙකු බව ගුවන්තොටුපොළ රේගුව සඳහන් කළේය.

මෙම ව්‍යාපාරිකයා ඊයේ (31) දින රාත්‍රී 10ට ඩුබායි සිට එමිරේට්ස් ගුවන් සේවයේ ඊ.කේ.- 648 දරන ගුවන් යානයෙන් කටුනායක ගුවන්තොටුපොළ වෙත පැමිණ තිබේ.

ඔහු විසින් රැගෙන ආ ගමන් මලු තුළ දුම්වැටි 38,400ක් අඩංගු දුම්වැටි ඇසුරුම් 192ක් සඟවා ගෙන තිබියදී සොයා ගැනීමට හැකි වූ බව පොලිස් මත්ද්‍රව්‍ය නාශක අංශය පැවසුවේය.