තීරණාත්මක තරගයේ කාසියේ වාසිය ශ්‍රී ලංකාවට

ශ්‍රී ලංකාව හා සංචාරක නවසීලන්ත කණ්ඩායම අතර තරග 2කින් යුත් විස්සයි20 ක්‍රිකට් තරගාවලියේ අද (10) පැවැත්වෙන තරගයේ වාසියේ වාසිය දිනූ ශ්‍රී ලංකාව පළමුව පන්දු රැකීමට තීරණය කළේය.

පළමු තරගය ජයගැනීමට ශ්‍රී ලංකාව සමත් වූ නිසා අද තරගය ජයගැනීමත් සමග ඔවුන්ට පහසුවෙන්ම ශූරතාව දිනාගැනීමට අවස්ථාව උදා වේ.

එසේ වුවහොත් වසර 11කට පසු ශ්‍රී ලංකාවට, නවසීලන්තයට එරෙහිව විස්සයි20 තරගාවලියක් ජයගැනීමේ අවස්ථාව හිමි වේ.

අවසන් වරට ශ්‍රී ලංකාව, නවසීලන්තයට එරෙහිව විස්සයි20 තරගාවලියක් ජයගෙන ඇත්තේ 2013 වසරේ මෙරටදී පැවති තරගාවලියකදීය.

එම තරගාවලියෙන් අනතුරුව මෙම තරගාවලිය හැර පැවැත් වූ තරගාවලි 4ම ජයගැනීමට සමත් වූයේ නවසීලන්තය යි.