මෝටර් රථයක් කොටස් කර අලෙවි කිරීමට උත්සාහ කළ දෙදෙනෙකු පොලිස් දැලේ

‍කුලී පදනම මත ලබාගත් මෝටර් රථයක් කොටස් කර අලෙවි කිරීමට උත්සාහ කළ පුද්ගලයින් දෙදෙනෙකු නිට්ටඹුව ප්‍රදේශයේ දී අත්අඩංගුවට ගෙන තිබේ.

ගම්පහ කොට්ඨාස අපරාධ විමර්ශන කාර්යාංශයේ නිලධාරින්ට ලද තොරතුරකට අනුව සැකකරුවන් අත්අඩංගුවට ගත් බව පොලීසිය පවසයි.

සැකකරුවන් විසින් කුලී පදනම මත ලබාගත් මෝටර් රථය අමතර කොටස්වලට අලෙවි කිරීමට උත්සාහ කිරීමේ දී මෙලෙස අත්අඩංගුවට ගෙන ඇති බව සඳහන් වේ.

ඔවුන්ගෙන් සිදු කළ ප්‍රශ්න කිරීම්වල දී අනාවරණය වී ඇත්තේ, එම මෝටර් රථය අනුරාධපුර ප්‍රදේශයෙන් කුලී පදනම මත ලබාගෙන ඇති බවයි.

අත්අඩංගුවට ගත් සැකකරුවන් 38 හැවිරිදි වියේ පසු වන එස්වැල්ල හා නෙළුම්දෙණිය යන ප්‍රදේශවල පදිංචිකරුවන් ය.