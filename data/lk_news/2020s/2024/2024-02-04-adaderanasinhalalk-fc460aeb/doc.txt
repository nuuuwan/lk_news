වැව් රක්ෂිතයක නාඳුනන මළ සිරුරක්

ඇලයාපත්තුව පොලිස් වසමේ උළුක්කුලම වැව් රක්ෂිතයේ තිබී නාඳුනන මළ සිරුරක් හමුවී තිබේ.

ඊයේ (03) දහවල් කාලයේ එම රක්ෂිතයේ පිරිමි පුද්ගලයෙකුගේ මෘත ශරීරයක් ඇති බවට ඇලයාපත්තුව පොලීසියට තොරතුරක් ලැබී තිබිණි.

මරුණකරුගේ අනන්‍යතාව මෙතෙක් තහවුරු වී නොමැති අතර මෘත ශරීරය හඳුනාගත නොහැකි තත්ත්වයට නරක් වී ඇති බව පොලීසිය පවසයි.

මෘත ශරීරය පොලිස් ආරක්ෂාව යටතේ එම ස්ථානයේ ඇති අතර අද (04) මහෙස්ත්‍රාත් පරික්ෂණය සිදු කිරීමට නියමිතය.