நீண்டதூர பஸ் சேவைகள் இன்மையால் கடும் போக்குவரத்து நெரிசல்!

புத்தாண்டுக் காலத்தை முன்னிட்டு சொந்த ஊர்களுக்குச் செல்லும் மக்களுக்குத் தேவையான வசதிகளை ஏற்படுத்திக் கொடுப்பதற்காக நேற்று புதன்கிழமை (10) முதல் விசேட பொதுப் போக்குவரத்து சேவைகள் முன்னெடுக்கப்பட்டுள்ளன.

விசேட போக்குவரத்து சேவைகளை முன்னேடுத்த போதிலும்  இன்று காலையில் முறையான போக்குவரத்து வசதிகள் இல்லாமையினால் மக்கள் கடும் சிரமத்திற்கு உள்ளாகியுள்ளனர்.

இலங்கை போக்குவரத்து சபை 1,400 பஸ்களை சேவையில் ஈடுபடுத்தியுள்ளதுடன், தேவையான அளவு மேலதிக பஸ்களை  சேவையில் ஈடுபடுத்துவதற்கு நடவடிக்கை எடுக்கப்படும் என தேசிய போக்குவரத்து சபை தெரிவித்துள்ளது.

எனினும் நேற்றிரவு புறக்கோட்டை  பஸ்டியன் மாவத்தை மற்றும் மத்திய பஸ் நிலையம் ஆகிய இடங்களுக்கு சென்ற பயணிகளிற்கு  நீண்ட தூர பஸ் சேவைகள் இன்மையினால் சிரமத்திற்குள்ளாகியுள்ளனர்.