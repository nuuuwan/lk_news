களுத்துறையில் முதலை கடித்து பெண்ணொருவர் உயிரிழப்பு!

களுத்துறை தெற்கு பொலிஸ் பிரிவுக்குட்பட்ட கொஹொலான பகுதியில் நேற்று வியாழக்கிழமை (26)  முதலை கடித்து பெண்ணொருவர் உயிரிழந்துள்ளதாக பொலிஸார் தெரிவித்துள்ளனர்.

வீட்டு பாவனை பொருட்களை கழுவுவதற்காக களுகங்கையில் இறங்கிய போது முதலை கடித்து உயிரிழந்துள்ளதாக விசாரணையில் தெரியவந்துள்ளது.

மேலும்,சடலம் நாகொட வைத்தியசாலை பிரேத அறையில் வைக்கப்பட்டுள்ளதுடன் களுத்துறை தெற்கு பொலிஸார் மேலதிக விசாரணைகளை மேற்கொண்டு வருகின்றனர்.