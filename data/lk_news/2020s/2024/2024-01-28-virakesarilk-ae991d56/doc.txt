தமிழரசுக் கட்சி தலைமைத்துவ விவகாரத்தில் இந்தியா தலையிடவில்லை - தமிழரசுக் கட்சியின் தலைவர் சிறீதரன்

ஒரு விடுதலைக்காக போராடுகின்ற இனம் அதிலும் போரில் தோல்வியடைந்த இனம் தன்னுடைய விடுதலை பற்றி சிந்திப்பதும், வெற்றி பெற்ற இனம் அவர்களை அடக்கு  முறைக்குள் வைத்திருக்க முயற்சிப்பதும் வரலாற்றில் காணக்கூடிய முரண்பாடான நிலையாகும். ஆனால், அந்த முரண்பாடான விடயங்களை கடந்து நாங்கள் ஒரு தேசிய விடுதலையை அடைவதென்பது ஒரு நீண்ட பயணம். இதற்கான காலவரையறையை குறிப்பிட முடியாது.இந்த நீண்ட பயணத்தில் பல முன்னேற்றங்களை கண்டுள்ளோம். மக்கள் தெளிவாக உள்ளார்கள். எமக்கு ஆணை வழங்கியுள்ளார்கள். எதிர்காலத்தில் நிச்சயம் மாற்றங்கள் ஏற்படும்.