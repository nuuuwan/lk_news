ஆசிரியர் உதவியாளர்களை நியமிக்க நடவடிக்கை

தோட்டப்புற பாடசாலைகளுக்கான ஆசிரியர் உதவியாளர் நியமனத்திற்கான வர்த்தமானி அறிவித்தல் இந்த வாரத்தில் வெளியிடப்படும் என்று கல்வி அமைச்சர் சுசில் பிரேமஜயந்த தெரிவித்தார்.

கல்வியியற் கல்லூரி ஊடாக ஆசிரியர்களை சேர்ப்பதென்றால் தோட்டப்புறங்களில் இஸெற் வெட்டுப்புள்ளிக்கமைய ஆசிரியர்கள் தெரிவாகுவதில்லை. பட்டதாரிகளில் குறிப்பிட்ட அளவிலேயே இருக்கின்றனர். தோட்டப்புற பாடசாலைகளுக்காக இம்முறை நியமனங்கள் வழங்கப்படும் என்றார்.

இதேவேளை, ஆசிரியர் உதவியாளராவதற்கு அடிப்படை தகுதியுள்ளவர்களை தெரிவு செய்து அவர்களுக்கு நியமனம் வழங்குவதற்கு நடவடிக்கை எடுக்கப்படவுள்ளது. அதன்படி தோட்டப்புறங்களில் உள்ள தமிழ் பாடசாலைகள் மற்றும் தோட்டப்புறங்களைள அண்மித்த தமிழ் பாடசாலைகள் மற்றும் முஸ்லிம் பாடசாலைகளுக்கு நியமனங்களை வழங்குவதற்கான வர்த்தமானி அறிவித்தல் இந்த வாரத்தில் வெளியிடப்படும். இரண்டு வாரங்களில் விண்ணப்பங்களை கோரி நேர்முகத்தேர்வை நடத்தி அதில் சித்தியடைபவர்களுக்கு ஆசிரியர் உதவியாளர்களாக நியமிக்கப்படுவர்.

அதன்பின்னர், நியமனம் வழங்குவதற்கான பட்டியலை மாகாண சபைகளுக்கு அனுப்பி 2,535  ஆசிரியர் வெற்றிடங்களை நிரப்ப நியமனம் வழங்கப்படும் என்றார்.