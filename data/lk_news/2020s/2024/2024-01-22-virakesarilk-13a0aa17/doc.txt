போதைப்பொருள் ஒழிப்புப் பிரிவு ஏ.எஸ்.பிக்கு இலஞ்சம் கொடுக்க முயன்ற சட்டத்தரணி தொடர்பில் விசாரணை!

கைது செய்யப்பட்டுள்ள பாதாள உலகக் குழுத் தலைவனும் பாரியளவிலான போதைப்பொருள் கடத்தல்காரருமான கணேமுல்ல சஞ்சீவவுக்கு எதிராக விசாரணைகளை மேற்கொண்டுவரும் போதைப்பொருள் ஒழிப்புப் பிரிவின் உதவிப் பொலிஸ் அத்தியட்சகர் ஒருவருக்கு  இலஞ்சம் கொடுக்க முயன்ற சட்டத்தரணி ஒருவருக்கு எதிராக இலஞ்ச ஊழல் விசாரணை ஆணைக்குழு விரிவான விசாரணைகளை ஆரம்பித்துள்ளது.

இந்த சட்டத்தரணி போதைப்பொருள் ஒழிப்புப் பிரிவின் உதவிப் பொலிஸ் அத்தியட்சகருக்கு இலஞ்சம் கொடுக்க முற்படுவது தொடர்பான தொலைபேசிப் பதிவும் இலஞ்ச ஊழல் ஆணைக்குழுவுக்குக் கிடைத்துள்ளது.

இதேவேளை, இது தொடர்பில் விசேட பொலிஸ் விசாரணையும் முன்னெடுக்கப்பட்டுள்ளதாக பொலிஸ் தலைமையக தகவல்கள் தெரிவிக்கின்றன.