කෑගල්ලේදී කොටුවූ හෙරොයින් ජාවාරම්කරු

අද (29) දින උදෑසන කෑගල්ල පොලිස් වසමේ මොලගොඩ ප්‍රදේශයේදී හෙරොයින් සමඟ සැකකරුවෙකු අත්අඩංගුවට ගෙන තිබේ.

කෑගල්ල කොට්ඨාස අපරාධ විමර්ශන කාර්යංශයේ නිලධාරීන්ට ලද තොරතුරක් මත මෙම වැටලීම සිදු කර තිබුණි.

එහිදී සැක කටයුතු ත්‍රිරෝද රථයක් පරීක්ෂා කිරීමේදී එහි රියදුරු සන්තකයේ තිබී හෙරොයින් ග්‍රෑම් 31යි මිලිග්‍රෑම් 460ක් සොයා ගෙන තිබුණි.

මෙලෙස අත්අඩංගුවට ගෙන ඇත්තේ 26 හැවිරිදි වියේ පසුවන වලගම දකුණ, දේවාලගම ප්‍රදේශයේ පදිංචිකරුවෙකි.