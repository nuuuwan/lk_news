භෞතික විද්‍යාව සඳහා නොබෙල් ත්‍යාගය විද්‍යාඥයින් දෙදෙනෙක්ට

භෞතික විද්‍යාව සඳහා නොබෙල් ත්‍යාගය හිමිකර ගැනීමට ජෝන් හොප්ෆීල්ඩ් සහ ජෙෆ්රි හින්ටන් සමත්වී තිබේ.

හොප්ෆීල්ඩ් සිය පර්යේෂණ ප්‍රින්ස්ටන් විශ්වවිද්‍යාලයේ සිදුකර ඇති අතර හින්ටන් ටොරොන්ටෝ විශ්වවිද්‍යාලයේ කටයුතු කරයි.

මෙම විද්‍යාඥයින් දෙදෙනා සංඛ්‍යාන භෞතික විද්‍යා ක්‍රමවේද භාවිතයෙන් සිය සොයා ගැනීම් සිදුකර ඇති බව මෙම ත්‍යාගය පිරිනමනු ලබන රාජකීය ස්වීඩන් විද්‍යා ඇකඩමියේ නොබෙල් කමිටුවේ සාමාජික එලන් මූන්ස් පවසා තිබුණි.