මහනුවර පදික වෙළඳුන් ඉවත් කිරීමට සැලසුමක්

මහනුවර නගරයේ පදික වෙළදාම් සිදු කරන වෙළෙදුන්ට විකල්ප ස්ථාන හදුනාගෙන ඒ සදහා අවශ්‍ය පියවර ගන්නා ලෙසත් කාල පමාව නිසා ගැටලු රැසක් මේ වන විට පැන නැගි ඇති බවත් ඒ සදහා කඩිනම් විසදුම් සොයන ලෙස මධ්‍යම පළාත් ආණ්ඩුකාර නිතිඥ ලලිත් යු. ගමගේ මහතා අදාළ නිලධාරින්ට 29දා උපදෙස් ලබා දුන්නේය.

ආණ්ඩුකාරවරයා මෙම උපදෙස් ලබා දුන්නේ “මහනුවර නගරයේ අනවසර වෙළදාම් සහ පදික වෙළදාම් පාලනය “පිළීබදව ආණ්ඩුකාර කාර්යාලයේදි පැවති රැස්විමට සහභාගි වෙමිනි.

වැඩිදුරටත් අදහස් දැක්වු ආණ්ඩුකාරවරයා කියා සිටියේ යම් ඉදිකිරිමක් හෝ නිතියට පටහැනිව යම් ක්‍රියාවක් සිදු කරන්නේ නම් ඒ මොහතේම ඒවා නැවැත්විමට කටයුතු කළ යුතු බවත් ඒසේ නොවි පසුව විසදුම් සෙවිමේ දැ ගැටලු රැසක් මතුවන බවය.වෙළද ප්‍රජාවට ද යම් ගැටලු රැසක් ඇති බවත් පවතින ආර්ථික අර්බුද හමුවේ මෙම ප්‍රශ්න සියුම්ව විසදුම් සෙවිය යුතු බවත් කිසිදු පාර්ශ්වකට අගතියක් නොවන පරිදි අදාළ කටයුතු සිදු කිරිම වැදගත් බවය.

වෙළද සංගම් නියෝජිතයින් කිහිපදෙනෙකුම අදහස් දැක්වු අතර ඔවුන් කියා සිටියේ පදික වෙළදාම නිසා තමන්ගේ වෙළදාම් කටයුතු සදහා යම් බලපැමක් සිදුව ඇති බවත් රජයේ තක්සේරු කඩකුලි විශාල ලෙස ඉහළ ගොස් ඇති නිසාද තමන් ගැටලු රැසකට මුහුණ පා ඇති බවය.එහිදි අදහස් දැක්වු ආණ්ඩුකාරවයා කියා සිටියේ රජයේ තක්සේරුව නැවත සමාලෝචනය කිරිම සදහා අභියාචනා ඉදිරිපත් කරන ලෙසත් ඒ අනුව ඉදිරි ක්‍රියාමාර්ග ගන්නා ලෙසය.