ரயிலுடன் மோதிய மோட்டார் சைக்கிள் : மூன்று இளைஞர்கள் பலி்

காலி - புஸ்ஸ, பிந்தாலிய ரயில் கடவையில் இன்று மாலை மோட்டார் சைக்கிள் ஒன்று ரயிலுடன் மோதியதில் மூன்று இளைஞர்கள் உயிரிழந்துள்ளனர் என தெரிவிக்கப்படுகின்றது.

மருதானையில் இருந்து மாத்தறை நோக்கி பயணித்த ரயில் மோதியதில் இந்த விபத்து இடம்பெற்றுள்ளதாக தெரிவிக்கப்படுகின்றது.

விபத்தில் உயிரிழந்த மூன்று இளைஞர்களும் 17 முதல் 19 வயதுக்கு இடைப்பட்டவர்கள் என பொலிஸார் தெரிவித்தனர்.

எனினும் மூன்று பேர் பாதுகாப்பற்ற முறையில் மோட்டார் சைக்கிளில் பயணம் மேற்கொண்டுள்ளதாக பொலிஸாரின் முதற்கட்ட விசாரணையில் தெரிய வந்துள்ளது. R