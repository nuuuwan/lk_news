”அந்தப் பணத்தில் பாடசாலைகளுக்கு கணனிகளை வழங்கலாம்”

தேர்தலை முன்னிட்டு ஒவ்வொரு உள்ளுராட்சி மன்றங்களுக்கு ஒதுக்கப்பட்டுள்ள ரூ. 10 மில்லியனைக் கொண்டு பாடசாலைகளுக்கு கணனிகளை வழங்குமாறு எதிர்க்கட்சித் தலைவர் பாராளுமன்ற உறுப்பினர் சஜித் பிரேமதாச அரசாங்கத்திடம் கோரிக்கை விடுத்துள்ளார்.

எதிர்வரும் தேர்தலை இலக்காகக் கொண்ட ஆலோசனைக் குழு வேலைத்திட்டத்தின் கீழ் உள்ளூராட்சி மன்றங்களுக்கு 10 மில்லியன் ரூபா ஒதுக்கீடு செய்யப்பட்டுள்ளது என பாராளுமன்ற உறுப்பினர் பிரேமதாச இன்று பாராளுமன்றத்தில் உரையாற்றுகையில் குறிப்பிட்டார்.

ஒதுக்கப்பட்ட பணத்தில் 10 ஸ்மார்ட் வகுப்பறைகளை வழங்க முடியும் என கல்வி அமைச்சர் தெரிவித்ததை சுட்டிக்காட்டிய எம்.பி பிரேமதாச, ஒதுக்கப்பட்ட பணத்தில் இலங்கையிலுள்ள 341 உள்ளுராட்சி மன்றங்களினால் 3,140 ஸ்மார்ட் வகுப்பறைகளை நிறுவ முடியும் எனவும் குறிப்பிட்டார்.

உள்ளூராட்சி மன்றங்களுக்கு தேர்தலுக்காக ஒதுக்கப்பட்ட தொகை தொடர்பில் தேசிய தேர்தல்கள் ஆணைக்குழு உட்பட பல தரப்பினரால் ஆட்சேபனைகள் முன்வைக்கப்பட்டுள்ளதாக எதிர்க்கட்சித் தலைவர் தெரிவித்தார்.

இது தொடர்பில் விசாரணை நடத்துமாறு பாராளுமன்றத்திற்கு அழைப்பு விடுத்த பிரேமதாச, ஒதுக்கப்பட்ட பணத்தை பாடசாலைகளுக்கு கணனி வழங்குவதற்கு பயன்படுத்துமாறு அதிகாரிகளிடம் மேலும் கோரினார்.