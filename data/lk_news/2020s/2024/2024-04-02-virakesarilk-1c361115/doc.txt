கலபட- ஹட்டன் ரயில் மார்க்கத்தில் ஆபத்தான மரங்களை அகற்ற நடவடிக்கை

கலபட மற்றும் ஹட்டனுக்கு இடையிலான ரயில் மார்க்கத்தின் இருபுறங்களிலும் உள்ள ஆபத்தான மரங்களை அகற்றுவதற்கு தீர்மானித்துள்ளதாக ரயில் திணைக்களத்தின் அத்தியட்சகர் எஸ்.கொடகே தெரிவித்தார்.

கடந்த மூன்று மாதங்களில்  ஒன்பது தடவைகள் மரங்கள் முறிந்து விழுந்ததன் காரணமாக மலையக மார்க்கத்தில் ரயில் சேவை பாதிக்கப்பட்டதாக அவர் குறிப்பிட்டார்.

எனவே. மலையகத்தில் மழையுடன் கூடிய வானிலை நிலவுவதற்கு முன்னர் மலையக மார்க்கத்திலுள்ள ஆபத்தான மரங்களை வெட்டி அகற்றுவதற்கு தேவையான நடவடிக்கைகள் மேற்கொள்ளப்பட்டு வருகின்றன.