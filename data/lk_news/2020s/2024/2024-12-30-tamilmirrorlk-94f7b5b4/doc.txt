கொழும்பில் நாளை விசேட போக்குவரத்து திட்டம்

2025 ஆம் ஆண்டு புத்தாண்டு தினத்தை முன்னிட்டு கொழும்பு மற்றும் காலி முகத்திடலை நோக்கிச் செல்லும் வீதிப் போக்குவரத்தில் எதிர்பார்க்கப்படும் வாகன நெரிசல் அதிகரிப்பை நிர்வகிப்பதற்கான விசேட போக்குவரத்துத் திட்டத்தை இலங்கை பொலிஸார் டிசம்பர் 31 ஆம் திகதி நடைமுறைப்படுத்தவுள்ளனர்.

2025 ஆம் ஆண்டின் வருகையைக் கொண்டாட மக்கள் கூடுவதால், கொழும்பு மற்றும் அதனைச் சுற்றியுள்ள பகுதிகளில் இருந்து கணிசமான போக்குவரத்து நெரிசல் எதிர்பார்க்கப்படுகிறது.

இதனை நிவர்த்தி செய்யும் வகையில், பெட்டா, கொழும்பு கோட்டை, கொம்பனி வீதி, மருதானை, கொள்ளுப்பிட்டி, பம்பலப்பிட்டி மற்றும் கறுவாத்தோட்டம் உள்ளிட்ட முக்கிய பிரதேசங்களை உள்ளடக்கிய விசேட போக்குவரத்து திட்டத்தை பொலிஸார் வகுத்துள்ளனர்.

காலி முகத்திடல் மைய வீதியில் நியமிக்கப்பட்ட வாகனத் தரிப்பிடங்களில் வாகனங்களை நிறுத்துவது தடைசெய்யப்படும். அனைத்து வாகனங்களும் மேற்குறிப்பிட்ட பொலிஸ் பிரிவுகளுக்குள் இருக்கும் இலவச அல்லது தனியார் பார்க்கிங் வசதிகளுக்கு அனுப்பப்படும்.