මස් කඩ හිමිකරුට වෙඩිතැබීමේ සිද්ධියට සැකපිට 9ක් අත්අඩංගුවට

පසුගිය අගෝස්තු මාසයේදී කඳාන ප්‍රදේශයේදී මස් වෙළෙඳසැල් හිමියෙකුට වෙඩිතැබීමේ සිද්ධිය සම්බන්ධයෙන් සැකකාරියන් තිදෙනෙකු හා සැකකරුවන් හය දෙනෙකු පොලිස් විශේෂ කාර්ය බළකාය විසින් අත්අඩංගුවට ගෙන තිබේ.

එසේම T 56 වර්ගයේ ගිනි අවියක්, උණ්ඩ 45ක් සහ මැගසින් දෙකක් එහිදී විශේෂ කාර්ය බළකාය සිය භාරයට ගෙන තිබේ.

ඩුබායි හි සැඟවී සිටින සංවිධානාත්මක අපරාධකරුවෙකු වන චූටි මල්ලි නමැති සැකකරු කප්පම් ඉල්ලා මෙම වෙඩි ප්‍රහාරය මෙහෙයවා ඇති බවට පොලීසිය සැකපළ කරයි.

ඒ අනුව ගිනි අවිය පමුණුගම පිහිටි චූටි මල්ලි නමැති සංවිධානාත්මක අපරාධකරුගේ නිවසේ සඟවා තිබියදී මෙලෙස සොයාගෙන තිබේ