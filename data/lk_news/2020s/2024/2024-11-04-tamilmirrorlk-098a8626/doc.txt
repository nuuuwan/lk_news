சிவில் விமானப் போக்குவரத்து சபைக்கு புதிய தலைவர் நியமனம்

இலங்கை சிவில் விமானப் போக்குவரத்து அதிகார சபையின் தலைவராக இலங்கை சுங்கப் பிரிவின் மேலதிக பணிப்பாளர் நாயகம் சுனில் ஜயரத்ன நியமிக்கப்பட்டுள்ளார்.

ஜயரத்ன இன்று காலை CAASL இன் பணிப்பாளர் நாயகம் உட்பட பல அதிகாரிகள் முன்னிலையில் அலுவலகத்தில் கடமைகளை பொறுப்பேற்றார்.

சுங்கத் திணைக்களத்தில் 37 வருடங்களுக்கும் மேலான அனுபவத்தைக் கொண்ட இவர் கடந்த மூன்றரை வருடங்களாக ஊடகப் பேச்சாளராகவும் கடமையாற்றியுள்ளார்.

அவர் ஸ்ரீ ஜெயவர்தனபுர பல்கலைக்கழகம் மற்றும் அவுஸ்திரேலியாவின் கான்பெரா பல்கலைக்கழகத்தில் சுங்க சட்டம் மற்றும் நிர்வாகத்தில் முதுகலைப் பட்டதாரி ஆவார்.