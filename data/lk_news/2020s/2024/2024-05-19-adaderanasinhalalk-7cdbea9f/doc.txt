ශ්‍රී ලාංකික ධීවරයින් පිරිසක් ඉන්දීය අත්අඩංගුවට

මුහුදු සීමා උල්ළංඝනය කරමින් ධීවර කටයුතුවල නිරත වූ ශ්‍රි ලාංකික ධීවරයින් 7 දෙනෙකු ඉන්දීය වෙරළාරක්ෂක බළකාය විසින් අත්අඩංගුවට ගෙන තිබේ.

ඉන්දියාවේ කන්‍යකුමාරී ප්‍රදේශය ආශ්‍රිත එරට මුහුදේ දී අදාළ ධීවරයින් පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා කළේය.

එම ධීවරයින් පැමිණි යාත්‍රාව ද ඉන්දීය වෙරළාරක්ෂක බළකාය විසින් ඔවුන්ගේ භාරයට ගෙන තිබුණි.

පසුගිය 16 වනදා ද ඉන්දීය මුහුදු සීමාවේ ධීවර කටයුතුවල නිරත වූ ශ්‍රි ලාංකික ධීවරයින් 14 දෙනෙකු සහ යාත්‍රා 5ක් ඉන්දීය නාවික හමුදාව විසින් අත්අඩංගුවට ගැනුණි.