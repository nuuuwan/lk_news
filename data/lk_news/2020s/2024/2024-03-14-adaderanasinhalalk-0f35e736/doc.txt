බෙලිඅත්ත පංච පුද්ගල ඝාතන සැකකරුවන් යළි රිමාන්ඩ්

බෙලිඅත්ත පංච පුද්ගල ඝාතනය සම්බන්ධයෙන් අත්අඩංගුවට ගත් සැකකරුවන් 11 දෙනා අද (14) අධිකරණය වෙත ඉදිරිපත් කිරීමෙන් පසු යළි රක්ෂිත බන්ධනාගාරගත කර තිබේ.

එහිදී තංගල්ල ප්‍රධාන මහෙස්ත්‍රාත් හේමන්ත පුෂ්පකුමාර මහතා නියෝග කළේ සැකකරුවන් මේ මස 28 දක්වා රිමාන්ඩ් භාරයට පත් කිරීමටය.

බෙලිඅත්ත පංච පුද්ගල ඝාතනය සම්බන්ධයෙන් අත්අඩංගුවට ගත් සැකකරුවන් 11 දෙනා අද (14) තංගල්ල මහෙස්ත්‍රාත් අධිකරණයට ඉදිරිපත් කර තිබේ.

සුදු පැහැති ඩිෆෙන්ඩර් රථයකින් ගමන් කරමින් සිටි පුද්ගලයින් 5 දෙනෙකු ඉලක්ක කර කොළ පැහැති කැබ් රථයකින් පැමිණි පිරිසක් විසින් මෙම වෙඩිතැබීම සිදුකර පළාගොස් තිබුණි.

මෙම වෙඩිතැබීමෙන් මියගිය පිරිස අතර අපේ ජනබල පක්ෂයේ නායක, සමන් පෙරේරා ද සිටී.