2 மாதங்­களில் ரஷ்யாவில் 70,000 படை­யினர் பலி அல்­லது காயம்!  பிரித்­தா­னிய பாது­காப்பு அமைச்சு தெரி­விப்பு

உக்ரேன் யுத்­தத்தில் கடந்த 2 மாதங்­களில் மாத்­திரம் ரஷ்­யாவின் 70,000 படை­யினர் உயி­ரி­ழந்­துள்­ளனர் என அல்­லது காய­ம­டைந்­துள்­ளனர் என பிரிட்டன் தெரி­வித்­துள்­ளது.

பிரித்­தா­னிய பாது­காப்பு அமைச்சு கடந்த வார இறு­தியில் வெளி­யிட்ட, இரா­ணுவப் புல­னாய்வுத் தகவல் குறிப்பில் இவ்­வி­டயம் தெரி­விக்­கப்­பட்­டுள்­ளது.

உக்­ரேனின் கார்கிவ் பிராந்­தி­யத்தை கைப்­பற்­று­வ­தற்­காக ரஷ்யா ஆரம்­பித்த புதிய போர்­மு­னையில்  ரஷ்ய படை­யி­ன­ருக்கு பாரிய இழப்­புகள் ஏற்­பட்­டுள்­ள­தாக தெரி­விக்­கப்­பட்­டுள்­ளது.

கடந்த மே மாதத்தில் ரஷ்ய படை­யி­னரின் நாளாந்த இழப்­புகள் (உயி­ரி­ழப்பு மற்றும் காயம்) 1,262 ஆக இருந்­தது எனவும் ஜூன் மாதம் இது 1,163 ஆக இருந்­தது எனவும் பிரித்­தா­னிய பாது­காப்பு அமைச்சு தெர­வித்­துள்­ளது.

2 மாதங்­களில் மாத்­திரம் 70,000 ரஷ்ய படை­யினர் உயி­ரி­ழந்தோ  அல்­லது காய­ம­டைந்தோ இருக்­கலாம் என  அவ்­வ­மைச்சு தெரிவித்­துள்­ளது.

உக்­ரேனின் கிழக்குப் பிராந்­தி­யத்தில் கடந்த சில மாதங்­களில் ரஷ்ய படை­யினர்  பல பிர­தே­சங்­களைக் கைப்­பற்­றினர்.

கார்கிவ் பிராந்­தி­யத்தை கைப்­பற்­று­வ­தற்­காக கடந்த மே மாதம் புதிய போர்­மு­னையை ரஷ்யா திறந்­தது. இப்போர் நட­வ­டிக்­கையில் உக்­ரே­னிய படை­யி­ன­ருக்கு இழப்­புகள் ஏற்­பட்­டன. அதே­வேளை, ரஷ்ய படை­யி­ன­ருக்கும் அது இழப்­பு­களை ஏற்­ப­டத்­தி­யுள்­ள­தாக பிரித்­தா­னிய பாது­காப்பு அமைச்சு தெரி­வித்­துள்­ளது.

ரஷ்ய படை­யி­னரின் அணு­கு­முறை போர் முனையில் அழுத்­தங்­களை அதி­க­ரித்­தாலும், வினைத்­தி­ற­னான உக்­ரே­னிய தற்­காப்பு நட­வ­டிக்­கையும், ரஷ்ய படை­யி­னரின் பயிற்­சி­யின்­மையும் தந்­தி­ரோ­பாய வெற்­றி­களை ரஷ்­யா­வினால் விஸ்­த­ரித்­துக்­கொள்ள முடி­ய­வில்லை என பிரித்­தா­னிய பாது­காப்பு அமைச்சு தெரி­வித்­துள்­ளது.

ரஷ்ய படை­யினர், சிறிய அள­வி­லான தாக்­குதல் அணி­களை பயன்­ப­டுத்­தி­வ­ரு­வதால் குறிப்­பி­டத்­தக்க முன்­னேற்­றங்­களை அடைய முடி­ய­வில்லை என மேற்­கு­லக ஆய்­வா­ளர்கள் கரு­து­கின்­றனர்.

சர்­வ­தேச சமா­தா­னத்­துக்­கான கார்­ஜினி நிதி­யத்தின் மைக்கல் கொவ்மன் இது தொடர்­பாக கூறு­கையில், "இந்த தந்­தி­ரோ­பா­ய­மா­னது சிறிய ஆதா­யங்­களை அளிக்­கக்­கூ­டி­யது. எனினும், செயற்­பாட்டு ரீதி­யி­லான முன்­னேற்­றங்­களை அடை­வ­தற்கு இது அதிகம் பொருத்தமானதல்ல.

பாரிய தாக்குதல்கள் ரஷ்ய படையினருக்கு செலவு மிகுந்தவை என்பது நிரூபிக்கப்பட்டுள்ளது. டோனெட்ஸ்க் பிராந்தியத்தின் அவ்திவ்காவில் நடந்தைப் போன்ற தளபாட இழப்புக்களை அப்படையினால் ஏற்றுக்கொள்ள முடியாது' எனத் தெரிவித்துள்ளார்.