நீர்ப்பாசன திணைக்களம், மகாவலி அதிகார சபை, நீர்ப்பாசன பொறியியலாளர்கள், தொழில்நுட்ப     உத்தியோகஸ்தர்களின் விடுமுறை இரத்து !

நீர்ப்பாசனத் திணைக்களம் மற்றும் மகாவலி அதிகார சபையின் உத்தியோகஸ்த்தர்களின் விடுமுறைகள் உடன் அமுலுக்கு வரும் வகையில் இரத்து செய்யப்பட்டுள்ளதாக  கமத்தொழில், கால்நடை வளங்கள், காணி மற்றும் நீர்ப்பாசன அமைச்சு குறிப்பிட்டுள்ளது.

நாட்டில் நிலவும்  மழையுடனான நிலைமையை கருத்திற் கொண்டு அமைச்சு விசேட அறிக்கையை வெளியிட்டுள்ளது.

நீர்ப்பாசனத் திணைக்களம் மற்றும் மகாவலி அதிகார சபை ஆகியவற்றின் பொறியியலாளர்கள்  மற்றும் தொழில்நுட்ப உத்தியோகஸ்த்தர்கள் சேவை இடத்தில் பணியில் இருத்தல் வேண்டும்.

நீர்ப்பாசனத் திணைக்களம் மற்றும் மகாவலி அதிகார சபையின் உத்தியோகஸ்தர்களில்  விடுமுறை பெற்றுக் கொண்டுள்ள உத்தியோகஸ்த்தர்களின் விடுமுறைகள் உடன் அமுலுக்கு வரும் வகையில் இரத்து செய்யப்பட்டுள்ளது.

மகாவலி அதிகார சபையின் உத்தியோகஸ்த்தர்கள் தமது பிரதேசத்தில் அனர்த்த இடர்களினால் பாதிக்கப்பட்டுள்ள மக்களுக்கு நிவாரணமளிப்பதற்கு பிரதேச செயலாளர்களுக்கு ஒத்துழைப்பு வழங்க வேண்டும்.

அமைச்சு மட்டத்தில் செயலாளர் தலைமையில் நீர்ப்பாசன பணிப்பாளர் நாயகம், மகாவலி பணிப்பாளர் நாயகம் அல்லது விவசாய பணிப்பாளர் நாயகம் ஆகியோரை உள்ளடக்கிய குழு ஊடாக  நிலைமையை அடிக்கடி கண்காணித்து மற்றும் மீளாய்வு செய்து உரிய நடவடிக்கைகளை துரிதமாக எடுத்தல் வேண்டும்.

அனர்த்த இடர்களினால் பாதிக்கப்பட்டுள்ள கிழக்கு மாகாண மக்களுக்கு தேவையான பாதுகாப்பு வசதிகளை உரிய அதிகாரிகள் ஊடாக பெற்றுக் கொடுத்தல் வேண்டும்.