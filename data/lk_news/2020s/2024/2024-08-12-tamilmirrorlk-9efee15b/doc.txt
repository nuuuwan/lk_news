வேவல்தெனிய விபத்தில் மூவர் பலி: மூவர் காயம்

கொழும்பு-கண்டி நெடுஞ்சாலையின் வெவெல்தெனிய பகுதியில் இன்று (12) பிற்பகல் இடம்பெற்ற வாகன விபத்தில் மூவர் உயிரிழந்துள்ளதுடன் மேலும் மூவர் காயமடைந்துள்ளதாக தங்கோவிட்ட பொலிஸார் தெரிவிக்கின்றனர்.

நிட்டபுவவிலிருந்து கண்டி நோக்கி பயணித்த முச்சக்கரவண்டி ஒன்று நிறுத்தி வைக்கப்பட்டிருந்த லொறியுடன் மோதியதில் இந்த விபத்து இடம்பெற்றுள்ளதாக பொலிஸாரின் ஆரம்பகட்ட விசாரணைகளில் இருந்து தெரியவந்துள்ளது.

சாரதியின் தூக்க கலக்கத்திலோ அல்லது வீதி மிகவும் தெளிவாக இருக்கும் போது கவனக்குறைவாக செயற்பட்டதாலோ இந்த விபத்து ஏற்பட்டிருக்கலாம் என முதற்கட்ட விசாரணையில் தெரியவந்துள்ளதாக பொலிஸார் தெரிவித்துள்ளனர்.

காயமடைந்த மூவரில் ஒருவர் வரக்கா பொல ஆதார வைத்தியசாலையின் அதிதீவிர சிகிச்சைப் பிரிவில் அனுமதிக்கப்பட்டுள்ளதாகவும், ஏனைய இருவரும் பொது வார்டில் சிகிச்சை பெற்று வருவதாகவும் தங்கோவிட்ட பொலிஸ் நிலைய பொலிஸ் அதிகாரி தெரிவித்தார்.