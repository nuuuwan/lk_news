ஸ்ரீலங்கா பொதுஜன பெரமுனவின் இரத்தினபுரி மாவட்ட பாராளுமன்ற உறுப்பினர் அகில சாலிய எல்லாவல ரணில் விக்ரமசிங்கவிற்கு ஆதரவு !

ஸ்ரீலங்கா பொதுஜன பெரமுனவின் இரத்தினபுரி மாவட்ட பாராளுமன்ற உறுப்பினர் அகில சாலிய எல்லாவல மற்றும் பலாங்கொடை தொகுதியில் உள்ள ஸ்ரீ லங்கா பொதுஜன பெரமுனவின் முன்னாள் உள்ளூராட்சி பிரதிநிதிகள் ரணில் விக்ரமசிங்கவை ஜனாதிபதியாக்க ஏகமனதாக தெரிவு செய்தனர்.

ஸ்ரீலங்கா பொதுஜன பெரமுனவின் இரத்தினபுரி மாவட்ட பாராளுமன்ற உருப்பினரும் இரத்தினபுரி மாவட்ட ஒருங்கிணைப்புக் குழுவின் தலைவருமான அகில சாலிய எல்லாவல அவர்களின் பலாங்கொடை அலுவலகத்தில்  திங்கட்கிழமை (05) மாலை நடைபெற்ற கலந்துரையாடலின் போது ஜனாதிபதி தேர்தலின் போது ரணில் விக்ரமசிங்கவின் வெற்றிக்காக பாடுபடவுள்ளதாக ஸ்ரீலங்கா பொதுஜன பெரமுனவின் முன்னாள் உள்ளூராட்சி பிரதிநிதிகளும் பலாங்கொடை தேர்தல் தொகுதியின் பிரதேச அமைப்பாளர்களும் தெரிவித்தனர்.

பொதுஜன பெரமுனவை பிரதிநிதித்துவப்படுத்தும் உள்ளூராட்சி பிரதிநிதிகளும் பிரதேச அமைப்பாளர்களும் கைகளை உயர்த்தி ரணில் விக்ரமசிங்கவிற்கு ஆதரவு தெரிவிப்பதாக உருதிபடுத்தினார்கள்.

அங்கு உரையாற்றிய இரத்தினபுரி மாவட்ட நாடாளுமன்ற உறுப்பினர் அகில சாலிய எல்லாவல இன்றும் தமது இதயத் தலைவர் மஹிந்த ராஜபக்சவே என தெரிவித்தார் ரணில் விக்கிரமசிங்க நாட்டின் ஜனாதிபதியாக நாட்டைப் பொறுப்பேற்கும் மிகவும் பக்குவமான தலைவர் அதன் காரணமாக எதிர்வரும் ஜனாதிபதித் தேர்தலில் ரணில் விக்ரமசிங்கவின் வெற்றிக்கு உறுதுணையாக இருப்பதாக தெரிவித்தார்.