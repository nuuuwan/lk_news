ரயில் சாரதிகள் போராட்டத்தால் பயணிகள் பாதிப்பு

ரயில் இயந்திர சாரதிகள் குழுவினால் ஆரம்பிக்கப்பட்ட பணிப்புறக்கணிப்பு நான்காவது நாளாகவும் இன்று (10) தொடர்வதால், இன்று காலை 20 அலுவலக ரயில் சேவைகள் இரத்து செய்யப்பட்டுள்ளதாக ரயில் திணைக்களம் தெரிவித்துள்ளது.

இரண்டாம் வகுப்பு பதவி உயர்வு தாமதம், ஆட்சேர்ப்பு தாமதம் உள்ளிட்ட பல்வேறு கோரிக்கைகளை முன்வைத்து, ரயில் இயந்திர சாரதிகளால் வேலை நிறுத்தம் முன்னெடுக்கப்பட்டுள்ளது.

அத்துடன், வேலை நிறுத்தத்துக்கு மத்தியில் சேவையில் ஈடுபட்ட சில ரயில்களில் அதிகளவான பயணிகள்  பயணித்துள்ளனர்.