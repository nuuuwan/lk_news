ප්‍රාදේශීය දේශපාලනඥයෙක් ව ඝාතනය කළ ඉන්දීය ජාතිකයින් පිරිසක් පෝරකය ට

2021 වසරේදී ඉන්දියාවේ කේරළ ප්‍රාන්තයේදී ප්‍රාදේශීය දේශපාලනඥයෙක් ඝාතනය කළ බවට චෝදනා එල්ලවූ 15 දෙනෙකුට මරණීය දණ්ඩනය නියම කිරීමට එහි අධිකරණයක් අද (30) තීන්දු කළේය.

ඉන්දීය මාධ්‍ය වාර්තා සඳහන් කළේ පාලක භාරතීය ජනතා පක්ෂයේ ප්‍රාදේශීය නායකයෙක් ඝාතනය කළ බවට එම පුද්ගලයින් වැරදිකරුවන් වී ඇති බවයි.

රංජිත් ශ්‍රීනිවාසන් නම් එම ප්‍රාදේශීය නායකයාව ඔහුගේ මව, බිරිඳ සහ දියණිය බලා සිටියදී කපාකොටා ඝාතනය කර තිබුණි.

"Popular Front of India" නම් මුස්ලිම් කණ්ඩායමක සාමාජිකයන් විසින් පළි ගැනීමක් ලෙස  ශ්‍රීනිවාසන් ව මරා දමා තිබූ බව මාධ්‍ය වාර්තාවල දැක්වෙයි.

ආන්දෝලනාත්මක පිරිසක් ලෙස සැලකෙන එම කණ්ඩායම 2022දී ඉන්දීය බලධාරීන් විසින් තහනම් කළේය.