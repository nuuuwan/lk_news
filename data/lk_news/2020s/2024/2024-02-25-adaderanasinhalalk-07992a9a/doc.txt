පැරිස් අගනුවර කෘෂිකාර්මික ප්‍රදර්ශනයක් අතරතුර විරෝධතාවක්

ප්‍රංශයේ පැරිස් අගනුවර වාර්ෂික කෘෂිකාර්මික ප්‍රදර්ශනයට එරට ගොවීන් පිරිසක් කඩා වැදී විරෝධතාවක නිරත වී තිබේ.

එහි දී විරෝධතාකරුවන් පාලනයට ආරක්ෂක අංශවලට දැඩි පරිශ්‍රමයක් දැරීමට සිදු වූ බව විදෙස් මාධ්‍යය වාර්තා කරයි.

ඒ සමඟ එහි උණුසුම් තත්ත්වයක් ද හටගත් බව විදෙස් මාධ්‍යය සඳහන් කර ඇත.

ප්‍රදර්ශනයට ගොවීන් ඇතුළු වීම වැළැක්වීමට ප්‍රංශ ආරක්ෂක නිලධාරින්ට දැඩි පරිශ්‍රමයක් දැරීමට සිදු ව තිබිණි.

විදෙස් මාධ්‍යය වාර්තා කරන්නේ, එහි දී දෙපාර්ශ්වය අතර ගැටුම් ද හටගත් බවයි.

ප්‍රංශයේ ගොවීන් මෙලෙස විරෝධතාවේ නිරත වන්නේ, සිය ආදායම් අවම වීම, කාලගුණ විපර්යාස ඇතුළු ගොවීන්ට මුහුණ දීමට සිදු ව ඇති ගැටලු සඳහා සහාය වන ලෙස සහ කෘෂිකර්මාන්ත ක්ෂේත්‍රයට වෙන් කර ඇති ආයෝජන ඉහළ දමන ලෙස ඉල්ලමිනි.

ප්‍රංශ ජනාධිපති එමානුවෙල් මැක්‍රොන් ධුරයෙන් ඉල්ලා අස් විය යුතු බවට විරෝධතාවේ නියුතු වූ ගොවීන් අවධාරණය කර ඇත.

දින 09ක් පුරා පැවැත්වෙන ප්‍රදර්ශනයට ලක්ෂ 06 ඉක්ම වූ පිරිසක් එක් වී ඇති බව වාර්තා වේ.