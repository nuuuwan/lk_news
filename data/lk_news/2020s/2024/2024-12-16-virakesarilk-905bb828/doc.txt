அநுராதபுரத்தில் உள்நாட்டு துப்பாக்கியுடன் ஒருவர் கைது!

அநுராதபுரம், கெக்கிராவ பொலிஸ் பிரிவுக்கு உட்பட்ட கொட்டல்பத்த பிரதேசத்தில் உள்நாட்டில் தயாரிக்கப்பட்ட துப்பாக்கியுடன் சந்தேக நபர் ஒருவர் நேற்று ஞாயிற்றுக்கிழமை (15 ) கெக்கிராவ பொலிஸாரால் கைது செய்யப்பட்டுள்ளார்.

கெக்கிராவ பொலிஸ் நிலைய அதிகாரிகளுக்கு கிடைத்த இரகசிய தகவலின் அடிப்படையில் மேற்கொள்ளப்பட்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் அநுராதபுரம், கெக்கிராவ பிரதேசத்தைச் சேர்ந்த 46 வயதுடையவர் ஆவார்.