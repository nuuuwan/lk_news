19இன் கீழ் மகளிர் சர்வதேச இருவகை மும்முனை தொடர்; அவுஸ்திரேலியா, இங்கிலாந்து, இலங்கை மோதுகின்றன

அவுஸ்திரேலியா, இங்கிலாந்து, இலங்கை ஆகிய மூன்று நாடுகளின் 19 வயதுக்குட்பட்ட மகளிர் அணிகள் பங்குபற்றும் இருவகை சர்வதேச மட்டுப்படுத்தப்பட்ட ஓவர் மும்முனை கிரிக்கெட் தொடர் மார்ச், ஏப்ரல் மாதங்களில் நடைபெறவுள்ளது.

மகளிர் மும்முனை ரி20 கிரிக்கெட் போட்டிகள் ஹம்பாந்தோட்டையிலும் ஒரு நாள் கிரிக்கெட் போட்டிகள் காலியிலும் நடைபெறவுள்ளன.

மூன்று அணிகளும் 19 வயதுக்குட்பட்ட மகளிர் மும்முனை ரி20 கிரிக்கெட் தொடரில் தலா 4 போட்டிகள் வீதமும் ஒருநாள் கிரிக்கெட் தொடரில் 2 போட்டிகள் வீதமும் விளையாடவுள்ளன.

இந்த இரண்டு வகை கிரிக்கெட் போட்டிகளில் இறுதி ஆட்டம் நடத்தப்பட மாட்டாது. லீக் சுற்று முடிவில் அதிக புள்ளிகளைப் பெறும் அணி சம்பியனாகப் பிரகடனப்படுத்தப்படும்.

இந்த இரண்டு வகை கிரிக்கெட் தொடர்கள் இலங்கையின் 19 வயதுக்குட்பட்ட வீராங்கனைகளுக்கு மிகவும் அவசியமான அனுபவங்களைப் பெற்றுக்கொடுக்கும் எனவும் உள்நாட்டில் இளம் வீராங்கனைகள் மத்தியில் கிரிக்கெட் ஆர்வத்தை ஊக்குவிக்கும் எனவும் ஸ்ரீலங்கா கிரிக்கெட் நிறுவனத்தின் பிரதம நிறைவேற்று அதிகாரி ஏஷ்லி டி சில்வா தெரிவித்தார்.