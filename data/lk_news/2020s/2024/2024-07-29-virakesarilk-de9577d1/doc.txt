ஹபராதுவவில் துப்பாக்கிச்சூடு -  இருவர் காயம்

ஹபராதுவ - ஹருமல்கொட பகுதியில் இடம்பெற்ற துப்பாக்கிச் சூட்டில் இருவர் காயமடைந்து வைத்தியசாலையில் அனுமதிக்கப்பட்டுள்ளதாக பொலிஸார் தெரிவித்தனர்.

மோட்டார் சைக்கிளில் வந்த இனந்தெரியாத இருவரினால் நேற்று ஞாயிற்றுக்கிழமை (28) இரவு இருவர் மீது துப்பாக்கிச்சூடு மேற்கொள்ளப்பட்டுள்ளது. துப்பாக்கிச் சூட்டை மேற்கொண்டவர்கள் அங்கிருந்து தப்பிச் சென்றுள்ளதாக தெரிவிக்கப்படுகின்றது.

துப்பாக்கிச் சூட்டில் ஒருவர் காயமடைந்ததுடன், அவர் துப்பாக்கிச் சூட்டுக்கு இலக்கான நிலையில், முச்சக்கரவண்டியில் ஏற முற்பட்ட போது,  முச்சக்கரவண்டி மீதும் துப்பாக்கிச்சூடு மேற்கொள்ளப்பட்டதால், முச்சக்கர வண்டியின் சாரதியும் காயமடைந்துள்ளார்.

மேலும், துப்பாக்கிச் சூட்டில் ஹபராதுவ , அகுலுகஹா பகுதியைச் சேர்ந்த 34 , 54 வயதுடைய இருவர் காயமடைந்துள்ளதாக பொலிஸார் தெரிவித்துள்ளனர்.