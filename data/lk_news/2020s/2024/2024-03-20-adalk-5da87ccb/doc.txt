අහුංගල්ල පොදු ළිදකින් පතොරම් හමුවෙයි

අහුංගල්ල, ඌරගහ මාර්ගයේ ගල්වෙරෙහ ප්‍රදේශයේ පොදු නාන ළිදක තිබී පතොරම් තොගයක් හමුවී ඇතැයි

අහුංගල්ල පොලීසය කියයි. 19 දා සවස 05.30ට පමණ ප්‍රදේශවාසීන් කිහිප දෙනෙකු විසින් ජල පොම්පයක් යොදාගෙන එකී ළිදේ ජලය ඉවත්කර තිබේ. ඒ අවස්ථාවේ මෙම පතොරම් තොගය හමුවී ඇති අතර, පොලීසියට සිද්ධිය දැනුම් දී තිබේ.

ඒ අතර, බෝර 12 ගිනි අවි සදහා යොදන පතොරම් 07ක්, 5.56.45 වර්ගයේ පතොරම් 03 ක්ද තිබෙන බව පොලීසිය කියයි. සිද්ධිය පිළිබදව අහුංගල්ල පොලීසිය පරීක්ෂණ පවත්වයි.