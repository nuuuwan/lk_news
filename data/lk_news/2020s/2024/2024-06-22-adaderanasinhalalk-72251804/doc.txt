බස් - ත්‍රිරෝද රථ අනතුරින් මව සහ දියණිය අවසන් ගමන් යයි

මාතලේ පළාපත්වල, කිරුළුගම ප්‍රදේශයේදී බස් රථයක් ත්‍රිරෝද රථයක ගැටී සිදුවූ අනතුරකින් එකම පවුලේ මව සහ දියණිය ජීවිතක්ෂයට පත්ව තිබේ.

වත්තේගම සිට අනුරාධපුරේ වන්දනාවේ යමින් සිටි ත්‍රිරෝද රථයක් දඹුල්ල ප්‍රදේශයේ සිට මහනුවර දෙසට ගමන් කළ බස් රථයක මුහුණට මුහුණ ගැටී මෙම අනතුර සිදුව තිබුණි.

අනතුර සිදුව අවස්ථාවේදී එකම පවුලේ මව, පියා, පුතා හා දියණිය ත්‍රිරෝද රථයේ සිට ඇත.

අනතුරින් මියගොස් ඇත්තේ, ත්‍රිරෝද රථයේ පිටුපස ගමන් කළ 54 හැවිරිදි මව ධම්මිකා පද්මිණී හා 17 හැවිරිදි දියණිය වන සචිනි තාරකාය.

ත්‍රිරෝද රථය පැදවූ පුත්‍රයා හා පිටුපස ගමන් කළ පියා මාතලේ දිස්ත්‍රික් මහ රෝහලේ දැඩි සත්කාර ඒකකයේ ප්‍රතිකාර ලබයි.