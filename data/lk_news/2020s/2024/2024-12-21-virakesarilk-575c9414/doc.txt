சிறந்த நடிகருக்கான விருதை வென்ற 'மக்கள் செல்வன்' விஜய் சேதுபதி

சென்னையில் நடைபெற்ற 22 ஆவது சென்னை சர்வதேச திரைப்பட விழாவில் சிறந்த தமிழ் திரைப்பட நடிகருக்கான விருது 'மகாராஜா' படத்தில் நடித்ததற்காக 'மக்கள் செல்வன்' விஜய் சேதுபதிக்கு வழங்கப்பட்டிருக்கிறது.

கடந்த டிசம்பர் 12 ஆம் திகதி முதல் 19 ஆம் திகதி வரை தமிழக அரசின் அனுசரணையுடன் நடைபெற்ற 22 ஆவது சென்னை சர்வதேச திரைப்பட விழாவில் தமிழ் திரைப்படங்களுக்கான பட்டியலில் பல்வேறு பிரிவுகளின் கீழ் பத்திற்கும் மேற்பட்ட திரைப்படங்கள் திரையிடப்பட்டன.

சிறந்த படத் தொகுப்பாளருக்கான விருது - பிலோமின் ராஜ் ( மகாராஜா) சிறந்த ஒலிப்பதிவாளருக்கான விருது சுரேன் ஜி- அழகிய கூத்தன் (கொட்டுக்காளி)

சிறந்த திரைப்படத்திற்கான இரண்டாவது விருது - லப்பர் பந்து நடுவர்களின் விசேட விருது - ஜமா.

சிறந்த பிரபல நடிகருக்கான நடுவர் விருது - யோகி பாபு (போட் மற்றும் கோழிப்பண்ணை செல்லத்துரை)

இந்த பட்டியலில் இடம் பிடித்த அனைத்து நட்சத்திர கலைஞர்களுக்கும் சென்னை சர்வதேச திரைப்பட விழாவின் இறுதி நிகழ்வின்போது விருதுகள் வழங்கி கௌரவிக்கப்பட்டனர்.