රාජපක්ෂලාගේ හා සජිත්ගේ කුමන්ත්‍රණයක් හැරිසන් හෙළි කරයි

රාජ කුමාරවරු මේ රටේ නායකයන් බවට පත් කිරීම සඳහා පොහොට්ටුවේ මන්ත්‍රීවරුන් තවදුරටත් සූදානම් නොමැති බව හිටපු පාර්ලිමේන්තු මන්ත්‍රී පී.හැරිසන් මහතා බකමූණ නගරයේ පැවැති ජන හමුවකදීපැවසීය .

ඔහු මේ බව පැවසුවේ  එක්සත් ජාතික පක්ෂයේ බකමූණ මෙහෙයුම් කාර්යාලය විවෘත කිරීමේ උත්සවයේදීය.

"මේ රටේ තවදුරටත් පක්ෂ දේශපාලනය නෑ.පක්ෂ දේශපාලනය තිබුණා නම් රටේ අගමැති වෙන්නත් ජනාධිපති වෙන්නත් රනිල් වික්‍රමසිංහට බෑ.ඒ නිසා රාජපක්ෂවරු ඇරුණහම පොහොට්ටුවේ මන්ත්‍රීවරු 130ක පිරිසක් රනිල් වික්‍රමසිංහට සහයෝගය දක්වන්න මේ වනවිට ඉදිරිපත්වෙලා ඉන්නවා.මේ වනවිට සජිත් ප්‍රේමදාසත් රාජපක්ෂ පවුලත් එකතුවෙලා සිදු කරපු කුමන්ත්‍රණයක් එළිවෙලා තියෙනවා.

සජිත් ප්‍රේමදාසත් ,බැසිල් රාජපක්ෂ හා නාමල් රාජපක්ෂ එකතුවෙලා රනිල් වික්‍රමසිංහ මහතා නැවත බලයට එන එක නවත්වන්න තමයි මේ කුමන්ත්‍රණය කරල තියෙන්නෙ.ඒ නිසා ඒ කුමන්ත්‍රණවලින් රනිල් වික්‍රමසිංහ මහතා බලයට පත්වෙන එක වළක්වන්න බෑ.මේ වනවිට පොහොට්ටුව,ශ්‍රී ලංකා නිදහස් පක්ෂය වගේම මේ රටේ පක්ෂ ගණනාවක් රනිල් වික්‍රමසිංහ මහතාට සහයෝගය පළකරන්න එකතුවෙලා ඉවරයි. කුමාරවරු රජකරන්න තවදුරටත් මේ රටේ ජනතාව සූදානම් නෑ. මේ මැතිවරණයෙන් විශිෂ්ට ජයක් රනිල් වික්‍රමසිංහ මහතා ලබනවා.ඒක කාටවත් වළක්වන්න බෑ."