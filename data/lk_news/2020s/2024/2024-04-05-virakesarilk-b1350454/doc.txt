யானை - மனித முரண்பாடும் அதிகரிக்கும் உயிரிழப்புக்களும் !

யானை - மனித முரண்பாடுகளை தடுப்பது தொடர்பில் ஆட்சிக்கு வரும் அரசாங்கங்கள் பேச்சளவிலேயே செயற்படுகின்றன. முன்னாள் ஜனாதிபதி கோட்டாபய ராஜபக்ஷ இதற்காக ஒரு குழுவை அமைத்தார் அந்தக் குழுவில் 4 விஞ்ஞானிகளை உள்ளடக்கியிருந்தார். பின்னர் தற்போதைய ஜனாதிபதி மீண்டும் ஒரு குழுவொன்றை அமைத்துள்ளார். சரத்பொன்சேகா அமைச்சராக வந்தபோது, வெளியில் நடமாடும் யானைகளை காடுகளுக்குள் கொண்டு செல்வோமென்றார். வனவிலங்கு மற்றும் வன பாதுகாப்பு அமைச்சர்களாக வருவோர் மாறிமாறி ஒவ்வொரு திட்டங்களையும் தீர்மானங்களையும் செயற்படுத்தப்போவதாக பேச்சளவில் தெரிவிப்பார்கள் ஆனால் அவை எதுவும் நடைமுறைப்படுத்தப்பட்ட வாரலாறுகள் கிடையாது.