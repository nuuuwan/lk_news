සයිනොපෙක් ඉන්ධන මිලත් වෙනස්වෙයි

අද (01) සිට ක්‍රියාත්මක වන පරිදි සයිනොපෙක් සමාගමද සිය ඉන්ධන මිල ගණන් සංශෝධනය කර තිබේ.

ඒ අනුව ඔක්ටේන් 92 වර්ගයේ පෙට්‍රල් ලීටරයක නව මිල රුපියල් 368ක් වන අතර, ඔක්ටේන් 95 වර්ගයේ පෙට්‍රල් ලීටරයක් රු 456ක් ලෙස දැක්වේ.

ඔටෝ ඩීසල් ලීටරයක් රුපියල් 360ක් වන අතර, සුපිරි ඩීසල් ලිටරයක් රු 468ක් ලෙස සංශෝධනය වී තිබේ.

මේ අතර, ඊයේ (31) මධ්‍යම රාත්‍රී සිට ක්‍රියාත්මක වන පරිදි ලංකා ඛනිජ තෙල් නීතිගත සංස්ථාව සහ ඉන්දියන් ඔයිල් සමාගම ද ඉන්ධන මිල ගණන් සංශෝධනය කර තිබේ.

ඒ අනුව ලංකා ඛනිජ තෙල් නීතිගත සංස්ථාව ඔක්ටේන් 92 වර්ගයේ පෙට්‍රල් ලීටරයක මිල රුපියල් 05කින් ඉහළ දමා ඇති බව වාර්තා වේ.

එම මිල සංශෝධනය අනුව රුපියල් 366ක්ව පැවති පෙට්‍රල් ලීටරයක නව මිල රුපියල් 371ක් වේ.

ඔක්ටේන් 95 වර්ගයේ පෙට්‍රල් ලීටරයක් රුපියල් 8කින් පහත දමා ඇති අතර එහි නව මිල රුපියල් 456ක් බව ලංකා ඛනිජ තෙල් නීතිගත සංස්ථාව සඳහන් කළේය.

ලංකා සුදු ඩීසල් ලීටරයක මිල රුපියල් 5කින් ඉහළ දමා ඇති අතර සුපිරි ඩීසල් ලීටරයක මිල රුපියල් 07කින් පහත දමා තිබේ.

ඒ අනුව ලංකා සුදු ඩීසල් ලීටරයක නව මිල රුපියල් 363ක් වන අතර සුපිරි ඩීසල් ලීටරයක මිල රුපියල් 468ක් වේ.

මීට අමතරව භූමිතෙල් ලීටරයක මිල ද රුපියල් 26කින් ඉහළ දමා ඇති අතර එහි නව මිල රුපියල් 262ක් බව ලංකා ඛනිජ තෙල් නීතිගත සංස්ථාව සඳහන් කළේය.

මෙම මිල ගණන් සංශෝධනයට අනුව ඉන්දියන් ඔයිල් සමාගම ද සිය ඉන්ධන මිල ගණන් සංශෝධනය කර තිබේ.

ඊයේ මධ්‍යම රාත්‍රී සිට ක්‍රියාත්මක වන පරිදි සිනොපෙක් සමාගම ද සිය ඉන්ධන මිල ගණනන් සංශේධනය කර ඇති අතර රුපියල් 363ක්ව පැවති ඔක්ටේන් 92 වර්ගයේ පෙට්‍රල් ලීටරයක් රුපියල් 5කින් ඉහළ දමා ඇති අතර එහි නව මිල සටහන් වන්නේ රුපියල් 368ක් ලෙසය.

ඔක්ටෙන් 95 වර්ගයේ පෙට්‍රල් ලීටරයක මිල රුපියල් 8කින් පහත දමා ඇති අතර සිනොපෙක් සමාගමේ එහි නව මිල සදහන් වන්නේ රුපියල් 456ක් ලෙසය.

එම සමාගම ඩීසල් ලීටරයක මිල රුපියල් 5කින් ඉහළ දමා ඇති අතර එහි නව මිල රුපියල් 368ක් වේ.

සුපිරි ඩීසල් ලීටරයක මිල රුපියල් 7කින් පහත දමා ඇති අතර එහි නව මිල රුපියල් 468ක් බව සිනොපෙක් සමාගම සඳහන් කළේය.