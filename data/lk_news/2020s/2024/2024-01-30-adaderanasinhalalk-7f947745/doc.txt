සජබ විරෝධයට තවත් අධිකරණයකින් නියෝගයක්

අද (30) දහවල් පැවැත්වීමට නියමිත සමගි ජන බලවේගයේ මහජන රැළිය සඳහා මාළිඟාකන්ද මහෙස්ත්‍රාත් අධිකරණය විසින් නියෝගයක් නිකුත් කර තිබේ.

ඒ අනුව රැළියට සහභාගී වන පිරිසට ඩීන්ස් පාර, ටී.බී. ජයා මාවත, ටෙක්නිකල් හන්දිය ඇතුළු ප්‍රදේශ කිහිපයකට ඇතුළු වීම තහනම් වේ.

සමගි ජන බලවේගයේ නායක, සජිත් ප්‍රේමදාස මහතා ඇතුළු 16 දෙනෙකු සහ විරෝධතාවයට සහභාගී වන 500කට අධික තවත් අය මෙහි වගඋත්තරකරුවන් ලෙස නම් කර සිටී.

කෙසේ වෙතත් අදාළ විරෝධතාකරුවන්ට සිය භාෂණයේ නිදහස භාවිත කිරීම උදෙසා කිසිදු බාධාවක් සිදුනොකරමින් ඔවුන්ගේ මතයන් ප්‍රකාශ කිරීම සඳහා අධිකරණය බලප්‍රදේශයට අයත් පී.ඩී සිරිසේන ක්‍රීඩාංගණය හා හයිඩ්පාක් පිටිය සුරක්ෂිත ලෙස ඔවුන් වෙනුවෙන් වෙන් කොට තැබීමටත් එම පිටි තුළ විරෝධතා දැක්වීමට බාධාවක් සිදුනොවුන ඇති බවත් ඒ සඳහා අවසර ලබාදෙන බවත් මාළිඟාකන්ද මහෙස්ත්‍රාත් ලෝචනී අබේවික්‍රම වීරසිංහ මහත්මිය නියෝග කර තිබේ.