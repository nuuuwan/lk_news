மூன்று பொலிஸ் உத்தியோகத்தர்கள் இடைநிறுத்தம்

பக்கமூன பிரதேசத்தில் காட்டு யானை உயிரிழந்த சம்பவத்துடன் தொடர்புடைய மூன்று பொலிஸ் உத்தியோகத்தர்கள் சேவையில் இருந்து இடைநிறுத்தப்பட்டுள்ளதாக தெரிவிக்கப்பட்டுள்ளது.

ஒரு பொலிஸ் சர்ஜென்ட் மற்றும் இரண்டு கான்ஸ்டபிள்கள் ஆகியோரே இவ்வாறு இடைநிறுத்தம் செய்யப்பட்டுள்ளதாக பொலன்னறுவை சிரேஷ்ட பொலிஸ் அதிகாரிகள் அலுவலகம் தெரிவித்துள்ளது.

கடந்த வாரம் (ஓகஸ்ட் 15) இரவு ரோந்துப் பணியில் ஈடுபட்டிருந்த பொலிஸ் அதிகாரிகள் குறித்த காட்டு யானை மீது துப்பாக்கிச் சூடு நடத்தினர்.

துப்பாக்கிச் சூட்டில் காட்டு யானை சம்பவ இடத்திலேயே உயிரிழந்தது. யானையின் மரணம் தொடர்பில் குறித்த பொலிஸ் உத்தியோகத்தர்கள் பிரதேச வனவிலங்கு அதிகாரிகளால் கைது செய்யப்பட்டனர்.