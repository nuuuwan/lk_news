ඔස්ට්‍රේලියාවට සුපිරි ජයක්

20යි 20 ලෝක කුසලාන ක්‍රිකට් තරගාවලියේ ඔස්ට්‍රේලියානු කණ්ඩායම සහ එංගලන්ත කණ්ඩායම අතර ඊයේ (08) පැවැති තරගය ලකුණු 36කින් ජය ගැනීමට ඔස්ට්‍රේලියානු කණ්ඩායම සමත් විය.

එම තරගයේ කාසියේ වාසිය දිනු එංගලන්ත කණ්ඩායමේ නායකයා පළමුවෙන් පන්දුවට පහරදීමෙ සඳහා ඔස්ට්‍රේලියානු කණ්ඩායමට ආරාධනා කළේය.

ඒ අනුව පළමුවෙන් පන්දුවට පහරදුන් ඔස්ට්‍රේලියානු කණ්ඩායම නියමිත පන්දු ඕවර 20 අවසානයේ කඩුලු 7ක් දැවී ලකුණු 201ක් රැස්කළේය.

එහිදී  ඔස්ට්‍රේලියානු කණ්ඩායම වෙනුවෙන් ඩේවිඩ් වෝනර් ලකුණු 39ක් රැස්කළ අතර මිචෙල් මාෂ් ලකුණු 35ක් රැස් කළේය.

ඒ අනුව ලකුණු 202ක ඉලක්කයක් හඹාගිය එංගලන්ත නියමිත පන්දු ඕවර 20 අවසානයේ කඩුලු 6දැවී රැස්කරගත හැකි වුයේ ලකුණු 165ක් පමණි.