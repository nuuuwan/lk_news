அரசமைப்பில் காணப்படும் குழப்பநிலைக்கு ஜனாதிபதி என்னை குற்றம்சாட்டுவது கவலையளிக்கின்றது  –     சர்வஜனவாக்கெடுப்பிற்கு செல்வதில்லை என்ற சிறிசேனவின் தேர்தல் வாக்குறுதிக்கு ஏற்ப 19 வது திருத்தம் தயாரிக்கப்பட்டது- ஜயம்பதி விக்கிரமரட்ண

ஜனாதிபதியின் பதவிக்காலம் குறித்து எழுந்துள்ள குழப்பத்திற்கு ஜனாதிபதி ரணில்விக்கிரமசிங்க தன்மீது குற்றச்சாட்டுகளை சுமத்துவது குறித்து கலாநிதி ஜயம்பதி விக்கிரமரட்ண கவலை வெளியிட்டுள்ளார்.

அரசமைப்பின் 83வது பிரிவில்  குறிப்பிடப்பட்டுள்ள ஜனாதிபதியினதும் நாடாளுமன்றத்தினதும் பதவிக்காலத்தின்  உச்சவரம்பை சர்வஜனவாக்கெடுப்பு குறித்த குழப்பத்தை தவிர்ப்பதற்காகவே கையாளவில்லை என அவர் தெரிவித்துள்ளார்.

இகுறித்து அறிக்கையொன்றை வெளியிட்டுள்ள அவர் நான் சில விடயங்களை வெளிப்படையாக தெரிவிக்க விரும்புகின்றேன் ஜனாதிபதி தேர்தலில் போட்டியிட்ட வேளை மைத்திரிபாலசிறிசேன மாதுளவாவே சோபித தேரர் தலைமையில் அரசியல் கட்சிகள் அமைப்புகளுடன் விகாரமாஹாதேவி பூங்காவில் ஒப்பந்தத்தில் கைச்சாத்திட்டார் என குறிப்பிட்டுள்ளார்.

அந்த உடன்படிக்கையில் அவர் நிறைவேற்று அதிகார ஜனாதிபதி முறையை நீக்குவதற்கு உறுதிமொழி வழங்கினார் என கலாநிதி ஜயம்பதி விக்கிரமரட்ண தெரிவித்துள்ளார்.

அதற்கு மறுநாள் அவர் ஜாதிஹ ஹெலய உறுமயவுடன் உடன்படிக்கையில் கைச்சாத்திட்டார் அதில் சர்வஜனவாக்கெடுப்பு அவசியமான அரசமைப்பு மாற்றங்களை மேற்கொள்வதில்லை என உறுதியளித்தார் என அவர் தெரிவித்துள்ளார்.

சர்வஜனவாக்கெடுப்பை அவசியமான அரசமைப்பு மாற்றம் எதனையும் முன்னெடுக்கப்போவதில்லை என மைத்திரிபாலசிறிசேன தனது தேர்தல் விஞ்ஞாபனத்தில் குறிப்பிட்டிருந்தார் எனவும் அவர் தெரிவித்துள்ளார்.

ஜனாதிபதி மற்றும் பாராளுமன்றத்தின் பதவிக்காலம் ஆறிலிருந்து ஐந்தாண்டுகளாக குறைக்கப்படுவதற்கு முன்மொழியப்பட்ட போதிலும் அதற்கு சர்வஜன வாக்கெடுப்பு தேவைப்படுவதால் ஆறு வருடங்கள் என்ற உச்ச வரம்பு தொடப்படவில்லைஎன அவர் தெரிவித்துள்ளார்.

அரசியலமைப்பின் 83 வது பிரிவு பட்டியலிடப்பட்ட குறிப்பிட்ட சட்டப்பிரிவுகள் அல்லது மேற்கூறிய உச்ச வரம்புகளை திருத்த முற்படும் அல்லது முரண்படும் ஒரு மசோதா பாராளுமன்றத்தில் மூன்றில் இரண்டு பங்கு பெரும்பான்மையுடன் நிறைவேற்றப்பட வேண்டும் மற்றும் ஒரு வாக்கெடுப்பில் மக்களால் அங்கீகரிக்கப்பட வேண்டும். பொதுவாக்கெடுப்பு தேவைப்படும் விதிகளின் பட்டியலில் 83வது பிரிவும் சேர்க்கப்பட்டுள்ளது என்பதை கவனத்தில் கொள்ள வேண்டியது அவசியம்.என அவர் தெரிவித்துள்ளார்.

தயாரிக்கப்பட்ட பல வரைவுகள் அனைத்தும் அமைச்சரவை துணைக் குழுவுடன் பகிர்ந்து கொள்ளப்பட்டு விவாதிக்கப்பட்டன. இறுதியாக அமைச்சரவை துணைக் குழுவால் அங்கீகரிக்கப்பட்ட வரைவு சட்டவரைவாளருக்குஅனுப்பப்பட்டது அவர் சட்டத்தின்படி பொறுப்பேற்று சில மாற்றங்களைச் செய்தார்.என அவர் தெரிவித்துள்ளார்.

அது பின்னர் சட்டமா அதிபருக்கு அனுப்பப்பட்டது அவர் குறிப்பிட்ட சில ஷரத்துகள் குறிப்பாக ஜனாதிபதியின் அதிகாரங்களைக் குறைக்கும் சில ஷரத்துக்களுக்கு வாக்கெடுப்பு தேவை என்று கருதினார். பிரதமர் விக்கிரமசிங்க சட்டமா அதிபருடன் பல சந்திப்புகளை நடத்தி இது குறித்து விவாதித்தார். அப்படி ஒரு கூட்டத்தில் நான் கலந்து கொண்டேன். சட்டமா அதிபரின் நிலைப்பாட்டின் காரணமாக சட்டமூலத்தில் பல மாற்றங்கள் செய்யப்பட வேண்டியிருந்தது.என அவர் தெரிவித்துள்ளார்.

பிரதமர் விக்ரமசிங்க சட்டமூலத்தை பாராளுமன்றத்தில் சமர்ப்பித்தார். இதை எதிர்த்து உச்ச நீதிமன்றத்தில் வழக்கு தொடரப்பட்டபோது அரசு சார்பில் சட்டமா அதிபர் வாக்கெடுப்பு நடத்த தேவையில்லை என வாதிட்டார். சர்வஜன வாக்கெடுப்பு தேவை என்று உச்ச நீதிமன்றம் கூறிய ஷரத்துகள் நாடாளுமன்றத்தில் திருத்தப்பட்டன அல்லது திரும்பப் பெறப்பட்டன

மேற்கூறியவற்றின் அடிப்படையில் ஜனாதிபதி மற்றும் பாராளுமன்றத்தின் உச்ச வரம்புகளை குறைக்காததன் முழுப் பழியையும் என் மீது சுமத்துவது பொருத்தமானது என்று ஜனாதிபதி விக்கிரமசிங்க நினைத்திருப்பதற்கு நான் வருந்துகிறேன். ஜனாதிபதித் தேர்தலில் சிறிசேனாவின் உறுதிமொழியைத் தொடர்ந்து வாக்கெடுப்பைத் தவிர்ப்பதன் அடிப்படையில் முழு திருத்தச் செயல்முறையும் அமைந்தது என்பதை நான் மீண்டும் வலியுறுத்துகிறேன்என அவர் தெரிவித்துள்ளார்.