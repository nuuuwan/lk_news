අවසන් තීරණය එළියට ජය කාටද ?

ලබන නොවැම්බර් මාසයේදී පැවැත්වීමට නියමිත අමෙරිකානු ජනාධිපතිවරණයට අදාළ පක්ෂ ප්‍රාන්ත මැතිවරණ මේ දිනවල පැවැත්වෙයි.

එහිදී ඩිමොක්‍රොටික් පක්ෂ ජනාධිපතිවරණ අපේක්ෂකත්වය දිනාගැනීමට වත්මන් ජනාධිපති ජෝ බයිඩන් සමත්ව තිබේ.

ඊයේ පැවති ජෝර්ජියා ප්‍රාථමික මැතිවරණය ඔහු ජයගැනීමත් සමඟින් ඔහුට ඒ සඳහා අවස්ථාව හිමිවිය.

එමෙන්ම රිපබ්ලිකන් පක්ෂ අපේක්ෂකත්වය දිනා ඇත්තේ එහි තනි ප්‍රධාන අපේක්ෂකයා වන හිටපු ජනාධිපති ඩොනල්ඩ් ට්‍රම්ප්.

ඒ ඔහු වොෂින්ටන් ප්‍රාන්ත ප්‍රාථමික මැතිවරණය ජයගනු ඇතැයි පවතින පුරෝකතන හේතුවෙනි .

කෙසේ නමුත් ඔවුන්ගේ අපේක්ෂකත්වය නිල වශයෙන් තහවුරු වන්නේ ඉදිරියේ පැවැත්වීමට නියමිත එම පක්ෂවල ජාතික සම්මේලනවලදීයි.

2019 අමෙරිකානු ජනාධිපතිවරණයට ඉදිරිපත්වූ අපේක්ෂකයින් දෙදෙනාම මෙවර ජනාධිපතිවරණය සඳහා සුදුසුකම් ලැබීම විශේෂ වන අතර, එවන් සිදුවීමක් වන්නේ වසර 70කට පමණ පසුවයි.