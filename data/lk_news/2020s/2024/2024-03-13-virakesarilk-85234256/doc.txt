கொழும்பில் 44 கிலோமீற்றர் கொண்ட பிரதான கால்வாய் அமைப்பின் புனரமைப்பு துரிதப்படுத்த நடவடிக்கை !

இலங்கை காணி மீட்புக் கூட்டுத்தாபனம் இந்த ஆண்டு 24 வருடாந்த வேலைத்திட்டங்களை 4 முக்கிய பிரிவுகளின் கீழ் கொழும்பு நகரம் மற்றும் புறநகர் பகுதிகளில் வெள்ளத்தை கட்டுப்படுத்த கால்வாய் அணைகள் மற்றும் குளங்களை புனரமைத்து வருகிறது.

இலங்கை காணி மீட்புக் கூட்டுத்தாபனம் அதன் கீழ் கால்வாய்கள், ஏரிகள் மற்றும் நடைபாதைகளின் பராமரிப்பு மற்றும் புனரமைப்பு, வெள்ளக் கட்டுப்பாடு, ஈரநிலங்கள் மற்றும் தாழ்நிலங்களின் அபிவிருத்தி, வடிவமைப்பு பணிகள், வரைபடமாக்கல் மற்றும் சாத்தியக்கூறு ஆய்வுகள் என்று கூறுகிறது.

நகர அபிவிருத்தி மற்றும் வீடமைப்பு அமைச்சர் பிரசன்ன ரணதுங்க அவர்களின் பணிப்புரைக்கமைய இத்திட்டம் நடைமுறைப்படுத்தப்படுகிறது. கொழும்பிலும் அதனைச் சூழவுள்ள பல ஏரிகள் மற்றும் கால்வாய்கள் ஜப்பான்  கோர்ஸ் புல் மற்றும் துர்நாற்றம், சேற்று மண், பிளாஸ்டிக் போத்தல்கள், பியர் கேன்கள், செருப்புகள், சுகாதார பொருட்கள், கழிவுநீர் மற்றும் எண்ணெய் போன்ற ஆக்கிரமிப்பு களைகளால் நிரம்பியுள்ளதாக அமைச்சர் பிரசன்ன ரணதுங்க தெரிவித்துள்ளார். மிகக்குறைந்த மழையின் போதும் கொழும்பில் பிரதான வீதிகள் வெள்ளத்தில் மூழ்குவதற்கு இதுவே பிரதான காரணம் என அமைச்சர் கூறினார்.

கொழும்பு நகரப் வலயத்திலும் அதனைச் சுற்றியுள்ள பிரதான கால்வாய் அமைப்பு 44 கி.மீ. ஆகும். இரண்டாம் கால்வாயின் நீளம் 52 கி.மீ. இந்த கால்வாய் சீரமைப்பு பணிகள் துரிதப்படுத்தப்பட்டுள்ளன.

இந்த கால்வாய்கள் மற்றும் ஏரிகளில் நடைபாதை பராமரிப்பு, சோலார் விளக்குகள் அமைத்தல், வாகன தரிப்பிடங்களை பராமரித்தல் போன்ற பணிகள் மேற்கொள்ளப்படும் என அமைச்சர் பிரசன்ன ரணதுங்க தெரிவித்துள்ளார். மேலும் தியத்த உயன, ஜப்பானிய நட்புறவு வீதி, கிம்புலாவல, மாலப்பே, பெல்லன்வில, நுகேகொட ஈரநில பூங்கா, பொரலஸ்கமுவ கெலிமடல ஆகிய இடங்களில் உள்ள ஏரிகள், குளங்கள், பொது இடங்கள் மற்றும் நடைபாதைகளின் பராமரிப்பும் மேற்கொள்ளப்படுகிறது.

நீண்ட கால நிலைத்தன்மை, களுஓயா மழைநீர் வடிகால் மற்றும் சுற்றாடல் மேம்பாட்டுத் திட்டம், வெரஸ் கங்கை மழை நீர் வடிகால் மற்றும் சுற்றாடல் மேம்பாட்டுத் திட்டம், ஒலியமுல்ல மழைநீர் வடிகால் மற்றும் சுற்றாடல் மேம்பாட்டுத் திட்டம் ஆகியவற்றைத் திட்டமிட்டு செயல்படுத்தும் திட்டத்தின் கீழ் இந்த அபிவிருத்தித் திட்டமும் திட்டமிடப்பட்டு செயல்படுத்தப்படும்.

களு ஓயா மழைநீர் வடிகால் மற்றும் சுற்றாடல் மேம்பாட்டுத் திட்டத்தின் கீழ் கம்பஹா மாவட்டத்தில் 70 கிலோமீற்றர் கால்வாய் அமைப்பு அபிவிருத்தி செய்யப்பட்டு வருகின்றது. வெள்ளப் பாதிப்பைக் குறைக்கவும், மழை நீர் வடிகால் அமைப்பை மேம்படுத்தவும், களுஓயா மற்றும் கால்வாய்கள்  படுகைகளில் வெள்ளம் இல்லாத சூழலை உருவாக்கவும் போகிறது.

மேலும் வெரஸ் கங்கை மழை நீர் வடிகால் மற்றும் சுற்றுச்சூழல் மேம்பாட்டுத் திட்டத்தின் மொத்த நீளம் 55.5 கி.மீ. நுகேகொட ரத்னபிட்டிய கால்வாய், தெல்கந்த கால்வாய், பொரலஸ்கமுவ வடக்கு, பொரலஸ்கமுவ தெற்கு, பெரிய கால்வாய் மற்றும் வெரஸ் கங்கை என 5 வலயங்களாக பிரிக்கப்பட்டுள்ளது. மொத்த திட்ட மதிப்பு 11,05.00 மில்லியன் ரூபாய் ஆகும்.

ஒலியமுல்ல மழைநீர் வடிகாலமைப்பு மற்றும் கழிவுநீர் மற்றும் சுற்றாடல் மேம்பாட்டுத் திட்டத்தின் கீழ் வத்தளை மற்றும் களனி பிரதேச செயலாளர் பிரிவுகளில் வெள்ளத் தணிப்பு நடவடிக்கைகள் மேற்கொள்ளப்பட்டு வருகின்றன. இங்கு நீர்பிடிப்பு பகுதி 17 கி.மீ. சபுகஸ்கந்த, ஹுனுபிட்டிய, பொல்லேகல மற்றும் பேலியகொட ஆகியவை இந்த நீர்நிலைகளுக்கான எல்லைகளாக தெரிவு செய்யப்பட்டுள்ளன.

வெள்ளத்தை கட்டுப்படுத்தவும் கொழும்பு நகரையும் அதனை சூழவுள்ள பகுதிகளையும் சுத்தமாகவும் அழகாகவும் வைத்திருக்க இந்த கால்வாய்கள் மற்றும் குளங்களை தொடர்ந்து சுத்தம் செய்ய வேண்டும் எனவும் இதற்கு பொது மக்களின் முழு ஆதரவையும் எதிர்பார்க்கிறோம் எனவும் அமைச்சர் பிரசன்ன ரணதுங்க மேலும் தெரிவித்துள்ளார்.

இந்த ஏரிகள் மற்றும் கால்வாய்களை புனரமைக்கும் போது அவற்றின் அசல் இடத்தை சேதப்படுத்தாமல், அவற்றில் வாழும் நீர்வாழ் உயிரினங்களை பாதுகாக்கும் சுற்றுச்சூழலுக்கு உகந்த செடிகளை அகற்றாமல் சீரமைப்பு பணிகளை மேற்கொள்ளுமாறு அதிகாரிகளுக்கு அமைச்சர் அறிவுறுத்தியுள்ளார்.