Factum Perspective: இந்தியப் பெருங்கடலில் அதிகரிக்கும் பதட்டங்கள்

அக்டோபர் 7, 2023 அன்று ஹமாஸ் இஸ்ரேலைத் தாக்கியபோது, உலகின் அனுதாபம் இஸ்ரேலிய மக்களுடன் காணப்பட்டது. இது ஒரு பயங்கரவாதச் செயலாகும், என்பதுடன் அது முறைப்படி கண்டிக்கப்பட்டது.

நவம்பர் மாதத்திற்குள், இஸ்ரேலின் எதிர்த்தாக்குதல் கண்மூடித்தனமானதாக மாறியதால், உலகம் வித்தியாசமாக பிரதிபலிக்க ஆரம்பித்தது. பாலஸ்தீன அரசியல்வாதிகள் தங்களின் நாட்டை அபிவிருத்தி செய்வதற்கு அரபு நாடுகள் வழங்கும் ஆதரவையும் உதவியையும் பயன்படுத்தத் தவறியது, அதன் மூலம் ஹமாஸ் தமது நிலைப்பாட்டை உறுதிப்படுத்தவும், அவர்களின் நியாயத்தின் சட்டபூர்வதன்மையை குறைமதிப்பிற்கு உட்படுத்தவும் இடமளிப்பதுடன், மக்கள் படும் துன்பம் உலகம் புறக்கணிக்க முடியாத அளவுக்கு அதிகமாக காணப்பட்டது.

பின்னர் ஹூத்திகள் யேமனில் இருந்து பதிலளிக்க ஆரம்பித்தது, முதலில் இஸ்ரேலுடன் தொடர்புடைய கப்பல்களை குறிவைத்ததுடன் படிப்படியாக மேற்கத்திய அணிக்கு விரிவடைகின்றது. இந்த நெருக்கடிக்கு இணைந்ததாக, நாங்கள் சோமாலிய கடற்கொள்ளையர் மீண்டும் செயற்பட ஆரம்பித்தமையை கண்டோம்.

இதெல்லாம் பாப் எல் மாண்டேப்பில் நின்றுவிடுமா?. அடுத்தடுத்த செயற்பாடுகள் ஈரான் பாகிஸ்தான், ஈராக் மற்றும் சிரியா, மற்றும் அமெரிக்க தலைமையிலான கூட்டணி துப்பாக்கிச் சூடுகளை பரிமாறிக்கொண்டதுடன் தொடர்புடையதுடன் எல்லைகள் மற்றும் இறையாண்மையைப் பொருட்படுத்தாமல் அவர்கள் எங்கிருந்தாலும் இலக்குகளின் மீது விருப்பப்படி தாக்குகிறது. அரசு சாராத ஓர் தரப்பினரின் தாக்குதலாக ஆரம்பித்த இது இப்போது பிராந்திய இராணுவப் பிரச்சினையாகவும், உலகப் பொருளாதாரம் பாதிக்கப்படுவதால் உலகளாவிய பிரச்சினையாகவும் மாறியுள்ளது. கடலுக்கடியில் உள்ள கேபிள்கள் கூட அச்சுறுத்தலுக்கு உள்ளாகின்றன.

இஸ்ரேலுடனான அமெரிக்காவின் தொடர்புகள் பிரதான தீர்மானிக்கும் காரணியாகும். அக்டோபர் 7க்கு பிந்தைய சூழ்நிலையை கையாள்வதிலும் நிர்வகிப்பதிலும் இஸ்ரேல் மீது அமெரிக்கா தடையையும் உரிய கட்டுப்பாட்டையும் பிரயோகித்திருந்தால், இந்த மோதலை சிறப்பாக நிர்வகித்திருக்க முடியும். யூத அரசை வீட்டோ அதிகாரம் மற்றும் நல்லிணக்க அறிக்கைகள் மூலம் ஆதரிப்பதற்குப் பதிலாக, காசாவில் இஸ்ரேலை நிதானத்தைக் கடைப்பிடிக்க அமெரிக்கா தூண்டியிருந்தால், நாம் இப்போது பார்க்கும் அளவிலான உறுதியற்ற தன்மை இருந்திருக்காது.

இன்னும் சொல்லப் போனால், உலக நலன்களையும், உலக ஒழுங்கையும் கருத்தில் கொண்டு அமெரிக்கா செயற்படத் தவறியமையே நம்மை இந்தக் கொந்தளிப்பான நிலைக்கு இழுத்துச் சென்றிருக்கிறது.

இன்றைய சூழலில் எந்தவொரு மோதலும் "உலகளாவிய மோதலாக" இருக்கும், ஏனெனில் அரசாங்கங்கள் ஒரு பக்கத்தை அல்லது இன்னொரு பக்கத்தை ஆதரிக்கின்றன. மாறிவரும் உலகளாவிய நடத்தைகளின் செலவீனத்தில் அமெரிக்கா தனது பங்காளரை பாதுகாப்பதிலும் துணையாக நிற்பதிலுமே அதிகமான கவனத்தை செலுத்தியது. இன்று எந்தவொரு மோதலும் அதன் ஆரம்பத்திலிருந்தே அவதானமாக நிர்வகிக்கப்பட்டு கட்டுப்படுத்தப்பட வேண்டும். அமெரிக்கா, தனது பொருளாதார மற்றும் இராணுவ வலிமையுடன் இந்த நீண்டகால மோதல்களைத் தக்க வைத்துக் கொள்ள முடியும், ஆனால் பல முனைகளில் அல்ல.

ஜெனரல் டேவிட் பெட்ரேயஸ் மற்றும் ஆண்ட்ரூ ராபர்ட்ஸ் ஆகியோர் அவர்களின் ‘முரண்பாடு’ எனும் புத்தகத்தில், மேன்மை எப்போதும் ஆதிக்கத்தை உறுதி செய்வதில்லை என்றும், சமகால மோதல்களில் அமெரிக்க ஈடுபாடு இராணுவ சக்தியானது அமெரிக்க ஆதிக்கத்தை உறுதி செய்யவில்லை என்பதை நிரூபிக்கிறது என்றும் வாதிடுகின்றனர். மாறாக, இராணுவம் அல்லாத நடவடிக்கைகளின் மூலம் அமெரிக்கா எப்போதும் ஆதிக்கத்தைப் பாதுகாத்து வருகிறது.

அடுத்ததாக இங்கிலாந்து உள்ளது. அவர்கள் செங்கடல் பிரச்சினையில் குறிப்பிடத்தக்க வகையில் தயக்கம் காட்டியுள்ளனர். ஒரு காலத்தில் உலகளாவிய சக்தியாகவும் காலனித்துவ அதிகார மையமாகவும் இருந்த பிரிட்டிஷ் இராணுவம் இன்று சமூக ஊடகங்களிலும் பிற தளங்களிலும் கேலிக்குரிய பொருளாக மாறியுள்ளது.

மாறாக, இந்தியப் பெருங்கடலின் நுழைவுப் புள்ளியில் இந்தியா முக்கிய பங்காற்றி வருகிறது. அமெரிக்கா தலைமையிலான கூட்டணியில் இருந்து சுதந்திரமாக இயங்கி வருகிறது, ஆனால் அமெரிக்காவுடனான அதன் கூட்டணிகளை சிறப்பாகப் பயன்படுத்திக் கொண்டு, மத்திய கிழக்கு நெருக்கடியைக் கையாள்வதில் இந்தியா தெளிவாக வெற்றி பெற்றுள்ளது.

ஆனால் இந்தியாவுடன் எல்லாம் சிறப்பாக உள்ளதா? பல்வேறு மூலைகளில் வெளிவரும் சில அறிக்கைகளின்படி, இந்தியாவின் சுற்றயல்புறம் மேலும் குழப்பத்தை நோக்கி நகர்கிறது என தோன்றுகிறது. மியான்மார் ஓர் முக்கிய பிரச்சினையாக மாறியுள்ள அதே நேரத்தில் காசா நெருக்கடி இஸ்லாமிய தீவிரவாதத்தின் அச்சத்தை தூண்டியுள்ளது.

இந்தியப் பெருங்கடலில் ஏற்பட்டுள்ள சமீபத்திய அரசியல் விருத்திகள், மாலைதீவுக்கும் இந்தியாவுக்கும் இடையேயான ஊடகத் தூண்டுதலால் தூண்டப்பட்ட போட்டிகளுடன், இந்தப் விடயத்தை மேலும் சிக்கலாக்குகின்றன. இந்த கவனச்சிதறல்கள் பிராந்தியத்தில் சகவாழ்வை பாதிப்பதுடன், பதட்டங்களை உருவாக்குகின்றன. காசாவின் விருத்தியை தீவிரவாத குழுக்கள் தங்களுக்கு சாதகமாக பயன்படுத்திக் கொள்வதால், ஆப்பிரிக்காவின் கிழக்கு கடற்கரையில் விடயங்கள் சிறப்பானதாக இருக்கவில்லை.

இலங்கை மற்றொரு விடயமாகும். செங்கடலுக்கு கடற்படைக் கப்பலை அனுப்பும் ஜனாதிபதியின் தீர்மானம் எதிர்மறையான பின்னடைவைக் கட்டவிழ்த்து விட்டது. நிலைமையை மோசமாக்கும் வகையில், அரசாங்கம் கள யதார்த்தங்களிலிருந்து துண்டிக்கப்பட்ட தோற்றத்தைக் கொடுத்துள்ளது.

இவை அனைத்தும் தேர்தல் வருடத்தில் நடைபெறுவது நிச்சயமாகும். உள்நாட்டுப் பிரச்சினைகள் முக்கியப் பங்கு வகிக்கும் அதே வேளையில், இந்த மோதல்கள் எந்தவொரு அரசியல்வாதிக்கும் அல்லது பதவியில் இருக்கும் தலைவருக்கும் தலைவலியாக இருக்கும். உக்ரேனியர் எப்போதும் வேறொருவரின் போராகவே பார்க்கப்பட்டாலும், செங்கடல் மற்றும் இந்தியப் பெருங்கடலில் உள்ள கடல்வழித் தொடர்புத் தடங்கல்களால் ஏற்படும் இடையூறுகள் அனைவரின் போராகவும், அனைவரின் செயற்பாடாகவும் மாறிவிட்டது.

அமெரிக்கா நல்ல தீர்ப்பை வழங்கியிருந்தால், இந்த மோதல்கள் இஸ்ரேலிய எல்லைக்குள் இருந்திருக்கும். வீட்டோ அதிகாரங்கள் தங்களுடைய வாக்குகளை புத்திசாலித்தனமாகப் பயன்படுத்தியிருந்தால், எங்களது வீட்டு எல்லையில் நாம் மோதலின் தீவிரத்தை பார்த்திருக்க மாட்டோம்.  ஐ.நா. உறுப்புரை 99ஐப் பயன்படுத்தியிருந்தால், பொதுச்செயலாளர் அதிகாரம் பெற்ற சர்வதேச தலைவராக இருந்திருந்தால், ஐ.நா. வெறுமனே ஓர் குழுவாக மாறியிருக்காது.

ரியர் அட்மிரல் Y. N. ஜெயரத்ன (ஓய்வுநிலை) இலங்கை கடற்படையின் தலைமை அதிகாரியும் தலைமை நீரியல் படவரைஞரும் மற்றும் இலங்கை அரசாங்கத்தின் கூட்டுத் தலைமை நீரியல் படவரைஞருமாவார். ஓய்வுபெற்ற போது ஐக்கிய நாடுகள் சபையால் கடலுக்கடியில் உள்ள கேபிள்களுக்கான சர்வதேச ஆலோசகராகப் நியமிக்கப்பட்டதன் மூலமாக அவரது சேவைகள் பாதுகாக்கப்பட்டுள்ளன. அவரை ynjayarathna@hotmail.com என்ற மின்னஞ்சல் முகவரியில் தொடர்பு கொள்ளலாம்.

Factum என்பது ஆசிய – பசுபிக்கை மையமாக கொண்ட சர்வதேச உறவுகள், தொழில்நுட்ப ஒத்துழைப்பு மற்றும் மூலோபாய தொடர்புகள் பற்றிய சிந்தனைக் குழுவாகும், அதனை www.factum.lk மூலமாக அணுகலாம்.

இங்கே வெளிப்படுத்தப்பட்ட கருத்துக்கள் ஆசிரியரின் சொந்தக் கருத்துக்கள் என்பதுடன் நிறுவனத்தின் பிரதிபலிப்புக்களாக இருக்க வேண்டிய அவசியமில்லை.