பெப்ரவரி மாதத்தில் 7%  ஆக குறைந்துள்ளது

வெரிட்டே ரிசேர்ச்சின் கேலப் பாணியிலான (Gallup style) சமீபத்திய 'தேசத்தின் மனநிலை' கருத்துக்கணிப்பின்படி, 2023 ஒக்டோபர் மாதத்தில்  9% ஆக இருந்த அரசாங்கம் மீதான மக்களின் அங்கீகாரம் 2024 பெப்ரவரியில்7% ஆகக் குறைந்துள்ளது.

தற்போதைய பொருளாதாரம் சிறப்பாக உள்ளது அல்லது நல்ல நிலையில் உள்ளது என 9 சதவீதமானவர்கள் மட்டுமே மதிப்பிட்டதாகக் கணக்கெடுப்பு சுட்டிக்காட்டுகிறது, இது 2023 அக்டோபரில் 16 சதவீதமாக இருந்தது என்பது குறிப்பிடத்தக்கது.

நாட்டின் பொருளாதார நிலைமைகள் மோசமடைந்து வருவதாக 90% கருதுகின்றனர், அதேவேளை 2023 அக்டோபரில் 66% மட்டுமே இவ்வாறான எதிர்மறையான பார்வையைக் கொண்டிருந்தனர்.

தற்போதைய அரசாங்கம் செயல்படும் முறையை நீங்கள் அங்கீகரிக்கிறீர்களா அல்லது மறுக்கிறீர்களா?" என்ற கேள்விக்கு, பதிலளித்தவர்களில் 7% (கிட்டத்தட்ட 7.5%) தாங்கள்ஏற்றுக்கொள்வதாகக் கூறியுள்ளனர் (± 1.81% பிழை வரம்புடன்). அரசாங்கம் செயல்படும்முறையை நிராகரிப்பதாகக் கூறிய சதவீதம் 85% ஆகும். அரசாங்கம் மீதான அங்கீகார மதிப்பீடு 2022ஜூன் மாதத்திற்குப் பிறகு தற்போது மிகக் குறைந்த புள்ளியை எட்டியுள்ளது.

நாட்டின் தற்போதைய பொருளாதார நிலைமைகளை சிறப்பு, நன்று அல்லது மோசம்" என மதிப்பிடுமாறு கேட்டபோது, மோசமாக உள்ளது என 91% கூறியுள்ளனர் (பிழை வரம்பு ±1.94%). இது 2023 ஜூனில் 73% மற்றும் 2023 அக்டோபரில் 81% ஆக இருந்த எதிர்மறை மதிப்பீட்டை விட அதிகரித்த மதிப்பீட்டு நிலையாகும்.

ஒட்டுமொத்தமாக நாட்டின் பொருளாதார நிலைமைகள் மேம்பட்டு வருகின்றதா அல்லது மோசமடைந்து வருகின்றதா?" என்ற கேள்விக்கு, பொருளாதாரம் சிறப்படைந்து வருவதாக பதிலளித்தவர்களில் 9% நம்புகின்றனர் (± 1.91% பிழை வரம்புடன்). இது 2023 அக்டோபரில் 8% ஆக இருந்தது. இருப்பினும், பொருளாதார நிலைமைகள் மோசமடைந்து வருவதாக நினைக்கும் சதவீதம் 2023 அக்டோபரில் 66% ஆக இருந்து தற்போது 90% ஆக அதிகரித்துள்ளது; 2023 அக்டோபரில் உறுதியான கருத்தைத் தெரிவிக்காதவர்கள்தற்போது பொருளாதாரம் மோசமடைந்து வருகின்றது என்ற கருத்தை ஆமோதிக்கின்றனர்.

வழக்கமாக நடத்தப்படும் இக்கருத்துக்கணிப்பு வெரிட்டே  ரிசேர்ச்சின் Syndicated Surveys கருவியின் ஒரு பகுதியாகும். வாக்களிப்பு பங்காளியாக வான்கார்ட் சர்வே (பிரைவேட்) லிமிடெட் செயற்படுகிறது. இதன்மூலம் இலங்கையர்களின் கருத்துகளை ஆய்வு செய்ய மற்ற நிறுவனங்களுக்கு வாய்ப்பு கிடைக்கிறது.

நாடளாவிய ரீதியில் தனித்தனி குடும்பங்களில் இருந்து வயது வந்த இலங்கையர்கள் 1,044 பேரைக் கொண்ட பதில் மாதிரியை அடிப்படையாகக் கொண்டு, 2024 பெப்ரவரி 16 முதல் 25 வரை இந்தக் கருத்துக்கணிப்பு நடத்தப்பட்டது. இக்கணக்கெடுப்புக்கான மாதிரி மற்றும் முறையானது, 95% நம்பிக்கை இடைவெளியில் ±3.03%க்கும் குறைவான அதிகபட்ச பிழை வரம்பைக் கட்டுப்படுத்தும் வகையில்  ஆய்வுகளின் தங்க நியம விதிகளைச் சந்திக்கும் வகையில்  வடிவமைக்கப்பட்டுள்ளது.