பொது வேட்பாளருக்கு 3 அமைப்புகள் ஆதரவு

ஜனாதிபதித் தேர்தலில் தமிழ் பொது வேட்பாளர் ஒருவரை நிறுத்தும் முடிவுக்கு மேலும் மூன்று அமைப்புகள் பூரண ஆதரவு வழங்கியுள்ளன.

சாவகச்சேரி கைத்தொழில் வணிகர் மன்றம், சாவகச்சேரி கூட்டுறவு சபை, யாழ். மாவட்ட பாரவூர்திகள் சங்கம் ஆகிய பொதுஅமைப்புகள் தமது பூரண ஆதரவை வெளிப்படுத்தியுள்ளன.

சிவில் சமூக கூட்டிணைவு செயல்பாட்டாளர்கள் நடத்தி வரும் சந்திப்புகளின் தொடர்ச்சியாக குறித்த அமைப்புகளின் தலைவர்கள், நிர்வாக உத்தியோகத்தர்கள் மற்றும் உறுப்பினர்களுடனான நேரடி சந்திப்பும் கலந்துரையாடலும் அமைப்புகளின் பணிமனைகளில் நடைபெற்றன.

சாவகச்சேரியிலும், கோண்டாவிலிலும் நடைபெற்ற சந்திப்புகளில் தமிழ் பொது வேட்பாளருக்கு தமது பூரண ஆதரவை வழங்கியுள்ள இந்த அமைப்புகளின் பிரதிநிதிகள் குறித்த விடயம் வெற்றிபெறுவதற்கு தாம் பூரண ஒத்துழைப்புகளை வழங்க தயாராக உள்ளனர் என்றும் சந்திப்பில் கலந்து கொண்ட சிவில் சமூக பிரதிநிதிகள் மற்றும் பல்கலைக்கழக மாணவர்களிடம் தெரிவித்தனர்.