පොලීසිය ජනතාවගෙන් කළ ඉල්ලීම

අතුරුදන් වූ කාන්තාවක් සහ ඇයගේ දියණිය සොයාගැනීම සඳහා මහජන සහාය ඉල්ලා සිටිමින් පොලීසිය විසින් නිවේදනයක් නිකුත් කර තිබේ.

එම නිවේදනය සමග ඡායාරූපයක් නිකුත් කර ඇති පොලීසිය පවසන්නේ එම කාන්තාව සහ දියණිය පිළිබඳව තොරතුරක් වෙතොත් කඩිනමින් දැනුම්දෙන ලෙසටය.

යසෝධා හංසනී කහතුඩුවආරච්චි නමැති 26 හැවිරිදි කාන්තාවක් සහ වයස අවුරුදු 04ක ඇයගේ කුඩා දියණිය මෙලෙස අතුරුදන්ව ඇති බව පොලීසිය පවසයි.

පොලීසිය වැඩිදුරටත් සඳහන් කර ඇත්තේ පසුගිය මැයි මස 29 වනදා සිට තම බිරිඳ සහ දියණිය අතුරුදන් බවට ඇයගේ සැමියා විසින් කටුනායක පොලිස් ස්ථානය වෙත පැමිණිල්ලක් ද සිදුකර ඇති බවය.

ඒ අනුව එම කාන්තාව සහ දියණිය පිළිබඳව තොරතුරක් වෙතොත් 071-859 1639 (ස්ථානාධිපති කටුනායක) හෝ 011-225 2222 (කටුනායක පොලිස් ස්ථානය) යන අංක වෙත දැනුම්දීමක් සිදුකරන ලෙසටය.