ඇල්ල - වැල්ලවාය මාර්ගය අදත් වැසෙයි

අධික වර්ෂාපතනයත් සමග ඇල්ල - වැල්ලවාය ප්‍රධාන මාර්ගයට ගල් සහ පස් කඳු කඩාවැටීම හේතුවෙන් අද (17) හවස 08 සිට හෙට (18) උදෑසන 06 දක්වා වසා තැබීමට ආපදා කළමානකරණ මධ්‍යස්ථානය පියවර ගෙන තිබේ.

අයහපත් කාලගුණය හේතුවෙන් ඊයේ (16) දිනයේ ද පෙරවරු 06 සිට අද උදෑසන 06 දක්වා එම මාර්ගය වසා තැබීමට ආපදා කළමානකරණ මධ්‍යස්ථානය පියවර ගෙන තිබුණි.

ඇල්ල වැල්ලවාය මාර්ගයේ රාවණා ඇල්ලට ඉහළ කොටසකින් විශාල ජල පහරක් ඇල්ල වැල්ලවාය මාර්ගයට කඩාවැටෙන අයුරු ජංගම දුරකථනයක සටහන්ව තිබූණි.

මාර්ගයට ස්ථාන කිහිපයකින් පස්කඳු හා ගල් පෙරළීම නිසා වසා දැමුණු අතර වැල්ලවාය මාර්ගයට යෑමට තිබූ එකම විකල්ප මාර්ගය වූ අඹදණ්ඩේගම හරහා වැල්ලවාය මාර්ගයද ස්ථාන කිහිපයකින් නායගොස් තිබේ.

ඒ අනුව එම මාර්ගයද වැසී තිබුණු අතර බණ්ඩාරවෙල පළාත් මාර්ග සංවර්ධන ඒකකය විසින් එම මාර්ග යථා තත්ත්වයට පත්කිරීම සිදුකරමින් පවතී.