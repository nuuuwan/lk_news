ரயில் நிலைய அதிபர் சங்கம் தொழிற்சங்க நடவடிக்கையில் ஈடுப்பட தீர்மானம்

தமது கோரிக்கைகள் தொடர்பில் இன்று கலந்துரையாடல் முன்னெடுக்கப்படாத காரணத்தினால் திடீர் தொழிற்சங்க நடவடிக்கையில் ஈடுபடுவதற்கு ரயில் நிலைய அதிபர்கள் சங்கம் தீர்மானித்துள்ளது.

முன்னதாக, ஐந்து வருடங்களுக்கும் மேலாக பதவி உயர்வு வழங்குவதில் ரயில் நிலைய அதிபர்களுக்கு பாரிய அநீதி இழைக்கப்பட்டுள்ளமைக்கு  உரிய தீர்வுகாண வேண்டும் என்ற கோரிக்கையை முன்வைத்து தொழிற்சங்க நடவடிக்கை  மேற்கொள்ளப்பட்டது.

இந்நிலையில், தமது கோரிக்கைகளுக்கு அரச சேவை ஆணைக்குழுவின் அனுமதியைப் பெற்றுக்கொள்வதற்காக ரயில் பொது முகாமையாளரும் போக்குவரத்து இராஜாங்க அமைச்சருமான லசந்த அழகியவண்ணவுடன் நடத்திய கலந்துரையாடலின் பின்னர் இன்று வரை தமது தொழிற்சங்க நடவடிக்கையை இடைநிறுத்துவதற்கு தொழிற்சங்கம் தீர்மானித்திருந்தமை குறிப்பிடத்தக்கது.