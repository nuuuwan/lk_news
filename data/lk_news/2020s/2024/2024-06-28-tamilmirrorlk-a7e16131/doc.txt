ஜனாதிபதி ரணில் கண்டியில் வழிபாடு

கண்டிக்கு, வியாழக்கிழமை (27) விஜயம் செய்திருந்த ஜனாதிபதி ரணில் விக்கிரமசிங்க, ஸ்ரீ தலதா மாளிகைக்குச் சென்று வழிபாடுகளில் ஈடுபட்டார். அத்துடன், மல்வத்து  மாநாயக்க, அஸ்கிரிய மாநாயக்க ஆகியோரை சந்தித்து ஆசீர்வாதம் பெற்றுக்கொண்டார்.

அதன்பின்னர், கட்டுக்கலை ஸ்ரீ செல்வவிநாயகர் ஆலயத்துக்குச் சென்ற ஜனாதிபதி ரணில் விக்கிரமசிங்க, அங்கு இடம்பெற்ற சிறப்பு பூஜைகளிலும் கலந்துகொண்டார். அத்துடன் மீரம் மக்கம் பள்ளிவாசலுக்குச் சென்று ஆசீர்வாதம் பெற்றுக்கொண்டார்.

மல்வத்து மகா விகாரையின் மகாநாயக்க திப்பட்டுவாவே ஸ்ரீ சுமங்கல தேரர் மற்றும்  அஸ்கிரி மகா விகாரை மகாநாயக்க   வரக்காகொட ஸ்ரீ ஞானரதன  தேரர் ஆகியோரை சந்தித்து ஆசி பெற்ற ஜனாதிபதி ரணில் விக்கிரமசிங்க, இலங்கை அடைந்துள்ள பொருளாதார மற்றும் நிதி முன்னேற்றம் குறித்து  மகாநாயக்க தேரர்களுக்கு தெளிவுபடுத்தினார். அத்துடன், கண்டி நகர அபிவிருத்தித் திட்டத்தையும் மாநாயக்கர்களிடம் கையளித்தார்.