நாட்டை வீழ்ச்சியடையச் செய்தவர்களை மீண்டும் அதிகாரத்துக்கு கொண்டுவர ரணில் விக்ரமசிங்க முயற்சிக்கிறார் - இம்தியாஸ் பாக்கிர் மாக்கார்

நாட்டின் பொருளாதாரம் வீழ்ச்சியடைந்திருக்கும் தற்போதுள்ள நிலையில்,  யார் ஆட்சிக்கு வந்தாலும் நாட்டை கட்டியெழுப்புவது இலகுவான வியமல்ல. என்றாலும் இந்த நிலையில் இருந்து நாட்டை கட்டியெழுப்ப சிறந்த அணியும் முறையான கொள்கையும் வேலைத்திட்டமும் ஐக்கிய மக்கள் சக்தியிடம் மாத்திரமே இருக்கிறது என ஐக்கிய மக்கள் சக்தி தேசிய அமைப்பாளர் இம்தியாஸ் பாக்கிர் மாக்கார் தெரிவித்தார்.

பேருவளை பிரதேசத்தில் ஞாயிற்றுக்கிழமை (29) இடம்பெற்ற மக்கள் சந்திப்பில் கலந்துகொண்டு உரையாற்றுகையிலேயே இவ்வாறு தெரிவித்தார்.

நாடு என்றவகையில் நாங்கள் அனைவரும் பாதாலத்தில் வீழ்ந்திருக்கிறோம். பாரிய நெருக்கடி நிலைக்கு தள்ளப்பட்டிருக்கிறோம். அதனால் எந்த ஆட்சியாளர் நாட்டின் அதிகாரத்துக்கு வந்தாலும்  தற்போதைய நிலையில் இருந்து மீள்வது இலகுவான விடயமல்ல. இந்த நிலையில் இருந்து நாட்டை மீட்டெடுப்பதற்கு திறமையான அணியும் சரியான கொள்கையும் உறுதியான வேலைத்திட்டமும் இருக்க வேண்டும். அந்த வேலைத்திட்டம் மற்றும் அணி ஐக்கிய மக்கள் சக்தியிடம் மாத்திரமே இருக்கிறது.

நாட்டு மக்கள் அனுபவித்து வரும் கஷ்டங்கள் தொடர்பில் எந்த உணர்வும் இல்லாத ஒரு தலைவரே தற்போது நாட்டின் ஆட்சி அதிகாரத்தை தன்னிச்சையாக கைப்பற்றிக்கொண்டிருக்கிறார். நாடு இவ்வாறான பாதலத்துக்கு வீழ்வதற்கு, மக்கள் இந்தளவு கஷ்டமான நிலையை அனுபவிப்பதற்கு காணமாக இருந்தவர்களை மீண்டும் அதிகாரத்துக்கு கொண்டுவர ரணில் விக்ரமசிங்க முயற்சித்து வருகிறார். இவ்வாறான நிலையில் மக்கள் சிந்தித்து செயற்பட வேண்டும்.

மேலும் ஒரு பக்கத்தால் நாட்டை பாதால நிலைக்கு கொண்டுவர காரணமாக இருந்தவர்களை ரணில் விக்ரமசிங்க மீண்டும் அதிகாரத்துக்கு கொண்டுவர முயற்சிக்கும் நிலையில், மறு பக்கத்தில் உலகம் பூராகவும் 70 வருடங்களாக தோல்வி கண்டுள்ள சோசலிய அரசியல் கொள்கையை தங்களின் ஒரே கொள்கையாக்கொண்டு அதிகாரத்துக்கு வருவதற்கு மக்கள் வடுதலை முன்னணி உள்ளிட்ட குழுவினர் முயற்சித்து வருகின்றனர்.

இவர்கள் அனைவருக்கும் மத்தியில் வடக்கு தெற்கை இணைத்துக்கொண்டு தேசிய ஐக்கியத்தின் ஊடாக நாட்டை கட்டியெழுப்ப திறமையாக அணியும் உறுதியான கொள்கையும் இருக்கும் சஜித் பிரேமதாச தலைமையிலான அணி இருக்கிறது. இந்த 3வழிகளில் நாட்டை கட்டியெழுப்ப பொறுத்தமான அணியை தெரிவு செய்துகொள்வதற்கு எதிர்வரும் ஜனாதிபதி தேர்தலில் மக்களுக்கு அதிகாரம் கிடைக்கிறது. மக்கள் தங்கள் வாக்கு அதிகாரத்தை இந்த தீர்மானமிக்க சந்தர்ப்பத்தில் மிகவும் சிந்தித்து பயன்படுத்த வேண்டும் என்றார்.