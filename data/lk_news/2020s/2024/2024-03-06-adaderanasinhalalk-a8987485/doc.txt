බයිඩන් - ට්‍රම්ප් සටන නොවැම්බරයේ

ඒ පක්ෂ අපේක්ෂකත්වය සඳහා පැවැත්වෙන මේ ප්‍රාථමික මැතිවරණ කොට්ඨාස එනම් ප්‍රයිමරීස් හි ඩිමොක්‍රටික් පක්ෂයේ පෙරමුණ ගෙන සිටින්නේ වත්මන් ජනාධිපති ජෝ බයිඩන් ය.

අපේක්ෂකත්වය සඳහා රිපබ්ලිකන් පක්ෂය තුළ තරගකාරී තත්ත්වයක් පැවතියත් හිටපු ජනාධිපති ඩොනල්ඩ් ට්‍රම්ප් ඉන් පෙරමුණ ගෙන සිටියි.

ඔහුගේ ප්‍රතිවාදියා වන නිකී හේලි දැනට කොට්ඨාස දෙකක් ජයගෙන තිබුණාය.

එහිදී ඇලබාමා, ඇලස්කා, ආර්කන්සාස්, කැලිෆෝනියා, කොලරාඩෝ, මෙයින්, මැසචුසෙට්, මිනසොටා, උතුරු කැරොලයිනා, ඔක්ලහෝමා, ටෙනිසි, ටෙක්සාස්, යූටා, වර්මොන්ට්, වර්ජිනියා යන ප්‍රාන්ත 15 සඳහා සහ අමෙරිකානු ස්වයං පාලන කලාපයක් වන අමෙරිකානු සමෝවා කලාපය සඳහා ප්‍රාථමික මැතිවරණ පැවැත්වුණි.

ඊට අමතරව අයෝවා ප්‍රාන්තයේ ඩිමොක්‍රටික් ප්‍රාථමික මැතිවරණයේ තැපැල් ඡන්ද විමසීමත් පැවැත්වුණේ ඊයේ ය.

මිලියන සංඛ්‍යාත පිරිසක් ඡන්දය භාවිත කරන මේ සුපිරි අඟහරුවාදා ඡන්දයේ ප්‍රතිඵල දැන් නිකුත් වෙමින් පවතියි.

මේ අනුව අයෝවා තැපැල් ඡන්දය මෙන්ම ඇලබාමා, ආකන්සාස්, කැලිෆෝනියා, කොලරාඩෝ, මෙයින්, මැසචුසෙට්, මිනසෝටා, උතුරු කැරොලයිනා, ඔක්ලහෝමා, ටෙනිසි, ටෙක්සාස්, යූටාහ්, වර්මොන්ට් සහ වර්ජිනියා ප්‍රාන්ත බයිඩන් ජයගත්තේය.

කෙසේ නමුත්  අමෙරිකානු සමෝවා ස්වයං පාලන කලාපයේදී බයිඩන් පරාජය විය.

මේ අතර රිපබ්ලිකන් පක්ෂයේ පෙරමුණෙ පසුවන අපේක්ෂක හිටපු ජනාධිපති ඩොනල්ඩ් ට්‍රම්ප් දිනාගත් ප්‍රාන්ත ගණන 12කි.

කෙසේ නමුත් ඔහු පරාජය කරමින් වර්මොන්ට් ප්‍රාන්තය ජයගැනීමට ඔහුගේ ප්‍රතිවාදී අපේක්ෂිකා නිකී හේලි සමත්ව තිබුණාය.

ට්‍රම්ප් නියෝජිතයින් 961ක් දිනාගනිද්දී නිකී හේලි දිනූ නියොජිතයින් ගණන 86කි.

කෙසේ නමුත් නොවැම්බර් ජනාධිපතිවරණය පසුගිය වාරයේදී මෙන්ම ට්‍රම්ප්- බයිඩන් අතර පැවැත්වෙනු ඇති බව විචාරකයින් දැනටමත් පවසයි.