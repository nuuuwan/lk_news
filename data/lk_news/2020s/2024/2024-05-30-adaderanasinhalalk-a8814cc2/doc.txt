සහකාර රේගු අධිකාරීවරයෙකු කොටුවේදී අත්අඩංගුවට

නීතිවිරෝධී ලෙස ගෙන්වන ලද විදෙස් දුම්වැටි තොගයක් සමග සහකාර රේගු අධිකාරීවරයෙකු අත්අඩංගුවට ගෙන තිබේ.

කොළඹ මධ්‍යම දූෂණ අපරාධ කාර්යාංශය විසින් සැකකරු මෙලෙස කොළඹ කොටුව ප්‍රදේශයේදී අත්අඩංගුවට ගෙන ඇත.

එහිදී ඔහු සන්තකයේ තිබී විදෙස් දුම්වැටි 7,000 ප්‍රමාණයක් සොයාගෙන ඇති බව පොලීසිය පවසයි.

එහි වටිනාකම රුපියල් ලක්ෂ 590,000කට ආසන්න බව වැඩිදුර විමර්ශනවලදී හෙළිවී තිබේ.

සැකකාර සහකාර රේගු අධිකාරීවරයා දුම්වැටි තොගය සමග වැඩිදුර විමර්ශන සඳහා කොටුව පොලීසිය වෙත භාරදී තිබේ.