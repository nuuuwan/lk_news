தலதாவின் இடத்துக்கு பரணவிதானகே

ஐக்கிய மக்கள் சக்தியின் உறுப்பினர் தலதா அதுகோரல பாராளுமன்ற உறுப்பினர் பதவியை துறந்ததன் காரணமாக ஏற்பட்ட பாராளுமன்ற உறுப்பினர் பதவி வெற்றிடத்துக்கு முன்னாள் பாராளுமன்ற உறுப்பினர் கருணாரத்ன பரணவிதானகே என்பரை நியமிக்க பெயர் குறிப்பிட்டு தேர்தல்கள் ஆணைக்குழு வர்த்தமானி அறிவித்தலை வெளியிட்டுள்ளது.

இரத்தினபுரி மாவட்ட பாராளுமன்ற உறுப்பினர்  தலதா அதுகோரல  பாராளுமன்ற உறுப்பினர் பதவியை துறந்ததன் காரணமாக பாராளுமன்ற உறுப்பினர் பதவி வெற்றிடமாகியுள்ளாக பாராளுமன்ற செயலாளர் நாயகம் தேர்தல்கள் ஆணைக்குழுவுக்கு எழுத்து மூலமாக அறிவித்திருந்தார்.

தெரிவத்தாட்சி அலுவலர் அரசியலமைப்பின் 99 (13 (ஆ) ஆம் உப உறுப்புரைக்கமைய மற்றும் 1981 ஆம் ஆண்டின் 1 ஆம் இலக்க பாராளுமன்றத் தேர்தல்கள் சட்டத்தின் 64 (2) ஆவது உறுப்புரையின் கீழ் நடவடிக்கைகளை மேற்கொண்டு அந்தத் தேர்தல் மாவட்டத்துக்கான பாராளுமன்ற உறுப்பினராக கருணாரத்ன பரணவிதானகே என்பவரை நியமிக்க  தேர்தல்கள் ஆணைக்குழுவினால் பெயர் குறிப்பிட்டு வர்த்தமானி வெளியிடப்பட்டுள்ளது.