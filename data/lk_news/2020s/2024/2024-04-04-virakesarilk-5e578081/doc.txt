இந்தியா இலங்கையின் கடல்எல்லையை மீறினால் அது இலங்கையின் இறைமையை மீறும் செயலாக கருதப்படும் - தேர்தல் வாக்குகளிற்காக பாஜக கச்சதீவு விவகாரத்தை பயன்படுத்துகின்றது - இந்தியாவிற்கான முன்னாள் இலங்கை தூதுவர் ஒஸ்டின் பெர்ணாண்டோ

இந்தியா கடல்எல்லையை தாண்டினால் அது இலங்கையின் இறைமையை மீறும் செயலாக கருதப்படும் என இந்தியாவிற்கான இலங்கையின் முன்னாள் தூதுவர் ஒஸ்டின் பெர்ணாண்டோ தெரிவித்துள்ளார்.

இந்திய தேர்தல் சூழலில் கச்சதீவு விவகாரத்தை பயன்படுத்துவதற்கு பாஜக முயற்சிகளை மேற்கொண்டுள்ள அதேவேளை  பாஜக வாக்குகளை கவரும் முயற்சியில் ஈடுபட்டிருக்கலாம் ஆனால் தேர்தலி;ற்கு பின்னர் இந்திய அரசாங்கம் மீண்டும் பழைய நிலைக்கு செல்ல முடியாது அது கடினமான விடயம் எனஒஸ்டின் பெர்ணாண்டோ தெரிவித்துள்ளார்.

மிகவும் மதிக்கப்படும் அனுபவம் மிக்க அதிகாரியான ஒஸ்டின் பெர்ணாண்டோ கொழும்பிலிருந்து இந்தியன் எக்ஸ்பிரசி;ற்கு கருத்துதெரிவிக்கையில் இதனை குறிப்பிட்டுள்ளார்.

இந்திய அரசாங்கம் இலங்கையின் கடல்சார் எல்லையை மீறினால் அது இலங்கையின் இறைமையை மீறும் செயலாக கருதப்படும் என அவர் தெரிவித்துள்ளார்.

1980களில் இந்திய அமைதிப்படை காலத்தில் இலங்கை ஜனாதிபதியாக பதவிவகித்த ரணசிங்க பிரேமதாசாவின் கூற்றினை ஒஸ்டின் பெர்ணாண்டோ நினைவுபடுத்தியுள்ளார்.

கோவாவிற்கு அருகில் பாக்கிஸ்தான் கடல்பகுதியில் அத்துமீறும் திட்டத்தை முன்வைத்தால் இந்தியா அதனை அனுமதிக்குமா என கேள்வி எழுப்பியுள்ள ஒஸ்டின் பெர்ணாண்டோ வங்காள  விரிகுடாவில் பங்களாதேஸ் இவ்வாறு செயற்பாட்டால் இந்தியா எவ்வாறுபதிலளிக்கும் என கேள்வி எழுப்பியுள்ளார்

தமிழ்நாட்டில் பாஜகவிற்கு அதிக செல்வாக்கில் அதன் காரணமாக வாக்குகளை கவரும் உத்தியாக இந்த விடயத்தை அது பயன்படுத்துகின்றது என ஒஸ்டின் பெர்ணாண்டோ இந்தியன் எக்ஸ்பிரசிற்கு தெரிவித்துள்ளார்.

இது தேர்தலிற்கான ஒரு கோசம் போல தோன்றுகின்றது ஆனால் இப்படி ஒரு விடயத்தை தெரிவித்த பின்னர் அவர்கள்  இதிலிருந்து பின்வாங்க முடியாது அது கடினம் எனவும் ஒஸ்டின் பெர்ணாண்டோ தெரிவித்துள்ளார்.

பாரதிய ஜனதா தேர்தலில் வெற்றிபெறும் என தெரிவித்துள்ள அவர் தேர்தலில் வெற்றிபெற்ற பின்னர் இந்த விடயத்தில் முன்னர் தெரிவித்தவைகளில் இருந்து அவர்கள் பின்வாங்க முடியாது நாங்களும் அவர்களும் இது குறித்து சிந்திக்க வேண்டும் என ஒஸ்டின் பெர்ணாண்டோ தெரிவித்துள்ளார்.

தமிழ்நாட்டின் வாக்காளர்களை திருப்திப்படுத்துவதற்காக இந்திய வெளிவிவகார அமைச்சர் நாங்கள் கச்சதீவில் மீன்பிடிப்பதற்கு எங்களுக்கு உள்ள உரிமைகளை மீட்போம் பயன்படுத்துவோம் என தெரிவிக்கலாம் ஆனால் இது சாத்தியமா இல்லையா என்பது மற்றுமொரு விடயம் எனவும் குறிப்பிட்டுள்ள இந்தியாவிற்கான முன்னாள் தூதுவர் யார் இந்த விடயங்களை கட்டுப்படுத்துவார்கள் இந்திய எல்லை காவல்படையினர் என தெரிவிக்காதீர்கள் எனவும் குறிப்பிட்டுள்ளார்.

இந்தியாவின் அழுத்தங்களிற்கு இலங்கை அரசாங்கம் அடிபணிந்தால் வடபகுதி மீனவர்களின் வாக்குகளில் குறிப்பிடத்தக்க வீதத்தினை இலங்கை அரசாங்கம் இழக்கும் எனவும் அவர் தெரிவித்துள்ளார்.

கடல்சார் எல்லையை இந்தியா கடந்து உள்ளே நுழைந்தால் அது இலங்கையின் இறைமையை மீறும் செயலாக கருதப்படும்  இந்திய அமைதிப்படை இலங்கையில் இருந்த காலத்தில் முன்னாள் ஜனாதபதி ரணசிங்க பிரேமதாச எடுத்த நிலைப்பாட்டை மறக்காதீர்கள் என அவர் குறிப்பிட்டுள்ளார்.

இலங்கை கடும் பொருளாதார நெருக்கடியில் சிக்குண்டிருந்த தருணத்தி;ல் 4 பில்லியன் டொலர் நிதியுதவியை வழங்கியதன் மூலமும் சர்வதேச நாணயநிதியத்திற்கு ஆதரவளித்ததன் மூலமும் இந்தியா உதவியது என்பதை மனதில் வைத்திருக்கின்றேன் இவ்வாறான கடப்பாடு காரணமா நாங்கள் மௌனமாகயிருக்கவேண்டும் என எங்களின் அரசாங்கம் நினைத்திருக்கலாம் எனவும் அவர் குறிப்பிட்டுள்ளார்.

எங்கள் நாட்டின் தற்போதைய நெருக்கடியான சூழ்நிலை காரணமாகவும் தேர்தல் சூழ்நிலை காரணமாகவும் கச்சதீவு விடயத்தை கிளறியிருக்ககூடாதுஎனவும் தெரிவித்துள்ள ஒஸ்டின் பெர்ணாண்டோ ஆனால் பாரதிய ஜனதாவிற்கு இதுவே பொருத்தமான சந்தர்ப்பம் என நான் நினைக்கின்றேன் எனவும் அவர் தெரிவித்துள்ளார்.

இலங்கையில் இந்தியாவின் பிரசன்னம் குறித்து கருத்து தெரிவித்துள்ள இந்தியாவிற்கான முன்னாள் தூதுவர் ஒஸ்டின் பெர்ணான்டோ இந்தியாவின் முதலீடுகளை எதிர்கட்சியினர் விமர்சனம் செய்கின்றனர் கச்சதீவு விவகாரத்தினால் மேலும் விமர்சனங்கள் எழக்கூடும் இதனால் கடுமையான அரசியல் சூழ்நிலை உருவாகலாம் என கருத்து வெளியிட்டுள்ளார்.