කථානායක ගැටලුකාරී තත්ත්වයක  - අධිකරණ ඇමති

ව්‍යවස්ථාදායක සභාව සඳහා සාමාජිකයින් 10 දෙනෙකු පත් කිරීමට කටයුතු කළද සුළු පක්ෂ නියෝජනය කරමින් පත් කළ යුතු නියෝජිතයා මෙතෙක් නම් නොකිරීම හරහා කථානායකවරයා ගැටලුකාරී තත්ත්වයකට පත්කර ඇති බව අධිකරණ අමාත්‍ය ජනාධිපති නීතිඥ විජයදාස රාජපක්ෂ මහතා පවසයි.

ඔහු ප්‍රකාශ කළේ පොලිස්පතිවරයා පත් කිරීමේදී කථානායකවරයා ගත් තීන්දුවේ‍ කිසියම් නීතිමය ගැටළුවක් පවතින බවට යම් පාර්ශ්වයක් විශ්වාස කරන්නේ නම් ශ්‍රේෂ්ඨාධිකරණයෙන් ආර්ථ නිරූපණයක් ලබාගැනීම යෝග්‍ය බවය.

මේ අතර කථානායකවරයාට එරෙහි විශ්වාසභංග යෝජනාව ඉදිරි දින දෙක තුළ පාර්ලිමේන්තුවට ඉදිරිපත් කිරීමට පියවර ගන්නා බව සමගි ජන බලවේගයේ පාර්ලිමේන්තු මන්ත්‍රී ගයන්ත කරුණාතිලක මහතා සඳහන් කළේය.