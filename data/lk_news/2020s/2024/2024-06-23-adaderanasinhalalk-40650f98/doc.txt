පාසල් දැරියව සමූහ දූෂණයට ලක්කළ තරුණයින්ට එරෙහිව අධිකරණය දුන් නියෝගය

හංවැල්ල ජල්තර ප්‍රදේශයේ දී පාසල් ශිෂ්‍යාවක් සමූහ දූෂණයට ලක්කිරීම සම්බන්ධයෙන් සැකපිට අත්අඩංගුවට ගත් තරුණයින් 08දෙනා අධිකරණය වෙත අද (23) ඉදිරිපත් කෙරිණි.

අනතුරුව ඔවුන්ව පැය 48ක් රඳවාගෙන ප්‍රශ්න කිරීමට හෝමාගම වැඩබලන මහෙස්ත්‍රාත්  ප්‍රියංකා මද්දුම පටබැඳි මෙනෙවිය නියෝග කළාය.

හංවැල්ල පොලිසිය මගින් අදාළ සැකකරුවන් තවදුරටත් රඳවාගෙන ප්‍රශ්න කිරීමට අවසර ලබා දෙන ලෙස කරන ලද ඉල්ලීමක් අනුව මෙම නියෝගය නිකුත් කෙරිණි.

මෙලෙස අධිකරණය වෙත ඉදිරිපත්කර තිබුණේ රණාල සහ ජල්තර පදිංචි පිරිසකි.

16 හැවිරිදි පාසල් සිසුවියක් ඇයගේ පෙම්වතා සහ ඔහුගේ මිතුරන් පිරිසක් විසින් සමූහ දූෂණයකට ලක්කිරීමේ සිදුවීම ඉකුත් 21 වනදා වාර්තාවිය.