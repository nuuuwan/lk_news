අද දෙරණ මාධ්‍යවේදියා ට ජාත්‍යන්තර සම්මානයක්

අද දෙරණ නියෝජනය කරමින් K.C. සාරංග ජාත්‍යන්තර මාධ්‍ය උළෙලෙකදී ජයග්‍රහණයක් හිමිකර ගත්තේය.

පළමුවරට බංග්ලාදේශයේ පැවති Community Digital Storytelling Festival (CDSTF) උළෙල සඳහා ඉදිරිපත් කළ කෙටි වීඩියෝව වෙනුවෙන් මෙම ජයග්‍රහණය ලැබී තිබේ.

මෙම උළෙලේ ස්වාධීන අංශයේ ශ්‍රී ලංකාවෙන් K.C. සාරංග සහ පෝලන්තයෙන්  Iga Gudas  සම ජයග්‍රහකයන් ලෙස නම් කර ඇත.

ශ්‍රී ලංකාවේ නාගරීකරණය හමුවේ ආන්තීකරණයට ලක්වී සිටින  ප්‍රජාවන් මුහුණ දෙන තත්ත්වයන් පිළිබඳව K.C. සාරංග නිර්මාණය කළ Cool Consolation නම් වීඩියෝවට මෙම ජයග්‍රහණය හිමි වුණි.

ජංගම දුරකථන සහ ඉලෙක්ට්‍රොනික මෙවලම් මගින් සිදුකරන ජංගම මාධ්‍යකරණය හරහා ඩිජිටල් කතන්දර කීමේ කලාව ප්‍රවර්ධනය කිරීම වෙනුවෙන් බංග්ලාදේශයේ Daffodil International University මගින් මෙම උළෙල සංවිධානය කර තිබුණි.