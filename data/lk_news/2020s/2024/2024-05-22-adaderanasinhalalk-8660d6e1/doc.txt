ව්‍යාජ CID SIව කොටුකරගත් මෙහෙයුම

අපරාධ පරීක්ෂණ දෙපාර්තමේන්තුවේ සේවය කරන පොලිස් පරීක්ෂකවරයෙක්  ව්‍යාජ ලෙස පෙනී සිටිමින් කාන්තාවකගෙන් රුපියල් 25,000ක මුදලක් ඉල්ලූ පුද්ගලයෙක්ව කඩවතදී අත්අඩංගුවට ගෙන තිබේ.

පොලීසිය පවසන්නේ මෙම පුද්ගලයා කඩවත පදිංචි කාන්තාවක් අමතා එම කාන්තාවට මිනී මැරීමේ චෝදනා ඇති බවත් එම චෝදනා සම්බන්ධයෙන් විමර්ශනය කරන්නේ තමන් බවත් පවසා එම කාන්තාවගෙන් රුපියල් 25,000ක් ඉල්ලා ඇති බව වාර්තා වෙයි.

ඒ අනුව බස්නාහිර පළාත් බුද්ධි කොට්ඨාසයේ නිලධාරීන් ට ලැබුණු තොරතුරක් මත කඩවත පොලීසියේ නිලධාරීන් විසින් එම සැකකරුව ඊයේ (21) කඩවත දී අත්අඩංගුවට ගෙන තිබේ.

ඔහු සතුව ව්‍යාජ ලෙස සකස්කළ අපරාධ පරීක්ෂණ දෙපාර්තමේන්තුවේ හැඳුනුම්පතක් ද තිබී හමුවී තිබුණි.