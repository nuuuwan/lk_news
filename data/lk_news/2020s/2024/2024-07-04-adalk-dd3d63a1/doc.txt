තලාව පොලිස් ස්ථානාධිපති ඇතුලු නිළධාරීන් පිරිසකට පහරදීල

යුක්තිය මෙහෙයුම යටතේ තලාව සුමුදුගම ප්‍රදේශයේ  නීතී විරෝධී මත් පැන් වැටලීමක්ට විරෝධය පා  තලාව පොලිස් ස්ථානයේ ස්ථානාධිපතිවරයාට පිහියකින් පහරදී තුවාල සිදු කර තවත් පොලිස්  නිළධාරීන් පිරිසකට පහරදුන්  සිද්ධියට සම්බන්ධ පස් දෙනෙකු අත්අඩංගුවට ගෙන ඇත.

අදාළ සිද්ධියෙන් අතට  තලාව පොලිස් ස්ථානාධිපති ප්‍රධාන පොලිස් පරීක්ෂක එල්.එම්.එම්.කේ ලංසකාර මහතාට මන්නා පිහියකින් පහරදීමක් සිදු වී ඇති අතර, එම පහරදීමෙන් ඒ මහතාගේ වම් අතට කැපුම් තුවාලයක් සිදු වී ඇත.ඒ මහතා මේ වන විට අනුරාධපුර ශීක්ෂණ රෝහලේ ප්‍රථිකාර ලබයි.තවත් පොලිස් පරීක්ෂකවරයෙක් හා පොලිස් කොස්තාපල්වරුන් තිදෙනකුද තලාව රෝහලේ ප්‍රථිකාර ලබයි.

සිද්ධියට සම්බන්ධ කාන්තා සැකකරුවන් දෙදෙනකු හා පිරිමි සැකකරුවන් දෙදෙනකුද පොලිස් ආරක්ෂාව මැද තලාව ප්‍රා‌දේශීය රෝහලේ වාට්ටු අංක 02 හා වාට්ටු අංක 03 හි ප්‍රථිකාර ලබයි.

ලද තොරතුරකට අනුව  ඊයේ (03) දින රාත්‍රියේ තලාව පොලිස් ස්ථානයේ නිළධාරීන් පිරිසක්, තලාව කරගහවැව සුමුදුගම ප්‍රදේශයේ නිවසකට වැටලීමකට ගිය අවස්ථාවේදී අදාළ නිවසේ හිමිකරු බව කියන මත්පැන් ජවාරම්කරු හා ඔහුගේ පවුලේ ඥාතීන් හා හිතවතුන් පිරිසක් පොලිස් නිළධාරීන්ට බාධා කර කළහාකාරී ලෙස හැසීරීම හේතුවෙන් එම නිළධාරීන් කණ්ඩායම ඒ පිළිබඳව තලාව පොලිස් ස්ථානාධිපති  ප්‍රධාන පොලිස් පරීක්ෂක එල්.එම්.එම්.කේ ලංසකාර මහතා දැනුම්වත් කර ඇත.

ඒ අනුව පොලිස් ස්ථානාධිපතිතුමන් තවත් නිළධාරීන පිරිසක් සමඟ අදාළ ස්ථානයට ක්ෂණිකව ගොස් ඇති අතර, ඒ අවස්ථාවේදී එම නිවැසියන් පිරිස නැවතත් කළහකාරී ලෙස හැසිරී පොලිස් ස්ථානාධිපතිවරයාට වප් පිහියකින් පහරදී ඇත.එහිදී පොලිස් ස්ථානාධිපතිවරයාගේ වම් අතට හා හිසට තුවාල සිදු ව ඇති අතර, ඔහු අනුරාධපුර ශීක්ෂණ රෝහලටත්, තුවාල ලැබූ සෙසු නිළධාරීන් තිදෙනකු තලාව රෝහලටත් ඇතුළත් කර ඇත.

සිද්ධියට සම්බන්ධ සැකකරුවන් පස් දෙනෙකුද අත්අඩංගුවට ගෙන ඇති අතර, ඔවුන් අතුරින් කාන්තාවන් දෙදෙනකු හා පිරිමි පුද්ගලයින් දෙදෙනකුද පොලිස් ආරක්ෂාව මැද නේවාසිකව ප්‍රථිකාර ලබයි.ඔවුන්ගෙන් ප්‍රකාශ සටහන්කර ගැනීම සිදු වෙමින් පවතී සිද්ධියට සම්බන්ධ ප්‍රධාන සැකකරු පොලිස් අත්අඩංගුවට ගෙන ඇති අතර, ඔහු තඹුත්තේගම මහේස්‍ත්‍රාත් අධිකරණයට ඉදිරිපත් කිරීමට නියමිතය.

සිද්ධිය සම්බන්ධයෙන් තලාව පොලීසිය මෙන්ම, අවට පොලිස් ස්ථාන වන තඹුත්තේගම හා රාජාංගනය යන පොලිස් ස්ථානයන්ගෙන්ද වැඩිදුර පරීක්ෂණ සිදු කරයි.