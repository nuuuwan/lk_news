லொஹானின் மனைவிக்கு விளக்கமறியல்

சட்டவிரோதமான முறையில் சொகுசு கார் ஒன்றைப் பயன்படுத்திய சம்பவம் தொடர்பில் விளக்கமறியலில் வைக்கப்பட்டிருந்த முன்னாள் இராஜாங்க அமைச்சர் லொஹான் ரத்வத்தவின் மனைவிக்கு விளக்கமறியல் நீடிக்கப்பட்டுள்ளது.

இதன்படி, அவரை டிசம்பர் 2ஆம் திகதி வரை மீண்டும் விளக்கமறியலில் வைக்க நுகேகொட நீதவான் இன்று (22) உத்தரவு பிறப்பித்தார்.

மிரிஹான பகுதியில் உள்ள லொஹான் ரத்வத்தவின் மனைவியின் வீட்டிலிருந்தே குறித்த இலக்க தகடு இல்லாத, பதிவு செய்யப்படாத சொகுசு வாகனம் மீட்கப்பட்டிருந்தது.

அதன் அடிப்படையில் லொஹான் ரத்வத்தவின் மனைவி கடந்த நவம்பர் 4ஆம் திகதி நுகேகொடை நீதவான் ருவினி ஜயவர்தன முன்னிலையில் தனது சட்டத்தரணி ஊடாக முன்னிலையான நிலையில் கைது செய்யப்பட்டு விளக்கமறியலில் வைக்கப்பட்டிருந்தமை குறிப்பிடத்தக்கது. R