දඬු ගං ඔයේ නාඳුනන මළ සිරුරක්

කිඳීගොඩ ප්‍රදේශයේ දඬු ගං ඔයේ තිබී නාඳුනන පිරිමි පුද්ගලයෙකුගේ මළ සිරුරක්  සොයා ගෙන තිබේ.

සීදූව පොලීසියට ලද තොරතුරක් මත ඊයේ (28) දින මෙම සිරුර සොයාගෙන තිබුණි.

මිය ගොස් ඇත්තේ, අවුරුදු 45ත් 50ත් අතර වයසේ පසු වන උස අඩි 05 අඟල් 10ක් පමණ වන පුද්ගලයෙකු බව වාර්තා විය.

ඔහු කහ සහ කළු පැහැති බතික් සරමක් හා කොළ පැහැති ටී-ෂර්ට් එකක් ඇඳගෙන සිටි බව පොලීසිය පැවසීය.

මළ සිරුර මීගමුව රෝහලේ මෘත ශරීරාගාරයේ තබා ඇති අතර පොලීසිය විසින් වැඩිදුර විමර්ශන සිදු කරයි.