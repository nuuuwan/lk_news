වනිඳු ට එපා වුණා ද ?

බංග්ලාදේශ කණ්ඩායම සහ ශ්‍රී ලංකා කණ්ඩායම අතර අද (08) පැවැති තරගයෙන් අනතුරුව පැවති ප්‍රවෘත්ති සාකච්ඡාවට ශ්‍රී ලංකා නායක වනිඳු හසරංග සහභාගි නොවීය.

ඒ වෙනුවට වේගපන්දු යවන ක්‍රීඩක නුවන් තුෂාර සහ කණ්ඩායම් කළමණාකරු සහභාගී වුවත් මාධ්‍යවේදීන් නැගූ බොහෝ ප්‍රශ්ණවලට ඔවුන් නිරුත්තර විය.

මාධ්‍යවේදියා - ටෙස්ට් සංචිතයේ ඉන්න ඕන පිතිකරුවන් 20-20 සංචිතයේ ඉන්නවා. නමුත් වේගයෙන් පන්දුවට පහරදෙන පිතිකරුවෝ එළියේ ඉන්නවා. මේකද පරාජයට හේතුව?

ශ්‍රී ලංකා කණ්ඩායම් කළමණාකරු මහින්ද අලංගොඩ -  තේරීම් කමිටුවට තමයි ඒක යොමු කරන් ඕනේ. නමුත් තව ලකුණු රැස් කරන්න තිබුණා. ඒක මම පිළිගන්නවා.

මාධ්‍යවේදියා - අපි දැක්කා නුවන් ඔයා ගොඩක් හොඳින් පන්දු යවලා අවසන් මොහොත දක්වා තරගය ගෙනාවා. ඔබ හිතන්නේ නැද්ද තරගය මැදදි තව පන්දුයවන්නෙකු පන්දු වාරයක් යැව්වා නම් තරගය බේරගන්න තිබුණා කියලා.

නුවන් තුෂාර -  නායකයෙක් විදිහට වනිඳු තමයි තීරණය ගත්තේ. මම ක්‍රීඩා කරන්නේ කණ්ඩායමට ඕනේ විදිහට.