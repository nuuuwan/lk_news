சட்டவிரோத மதுபான கடத்தலில் ஈடுபட்டவர் கைது !

பமுனுகம பொலிஸ் பிரிவிற்குட்பட்ட பகுதியில் மோட்டார் சைக்கிளில் சட்டவிரோத மதுபானத்தை கடத்திச் சென்ற சந்தேக நபர்  ஒருவர் கைது செய்யப்பட்டுள்ளதாக பொலிஸார் தெரிவித்துள்ளனர்.

பமுனுகம பொலிஸாருக்கு கிடைக்கப் பெற்ற தகவலுக்கமைய மேற்கொள்ளப்பட்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் ஜா - எல பகுதியைச் சேர்ந்த 45 வயதுடையவராவார்.

கைது செய்யப்பட்ட சந்தேக நபரிடமிருந்து 67 லீற்றர்  500 மில்லி லீற்றர்  சட்டவிரோத மதுபானம் மற்றும் மதுபான கடத்தலுக்கு பயன்படுத்தப்பட்ட மோட்டார் சைக்கிள் என்பன கைப்பற்றப்பட்டுள்ளதாக பொலிஸார் தெரிவித்துள்ளனர்.