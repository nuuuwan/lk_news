ஸ்ரீலங்கா பொதுஜன பெரமுனவின் அரசியல் சபை இன்று  கூடுகிறது!

ஸ்ரீலங்கா பொதுஜன பெரமுனவின் அரசியல் சபை இன்று (09)  மாலை கொழும்பு விஜேராம மாவத்தையிலுள்ள அதன் உத்தியோகபூர்வ அலுவலகத்தில்  கட்சியின் தலைவரும் முன்னாள் ஜனாதிபதியுமான மஹிந்த ராஹபக்ஷ தலைமையில் கூடுகிறது.

இந்தக் கூட்டத்தில் ஐக்கிய மக்கள் சக்தி கட்சியில் இணைந்துள்ள  பொதுஜன பெரமுனவின் 6 உறுப்பினர்கள் தொடர்பில் தீர்மானம் எடுக்கப்படவுள்ளதாக தெரிவிக்கப்படுகின்றது.

இதேவேளை,ஐக்கிய மக்கள் சக்தியின் கூட்டணியுடன்  பொதுஜன பெரமுனவின் முன்னாள் தவிசாளர் ஜீ.எல். பீரிஸ் மற்றும் டிலான் பெரேரா, நாலக கொடஹேவா , வசந்த யாப்பா பண்டார, உபுல் கலப்பத்தி மற்றும் கே.பி. எஸ். குமாரசிறி ஆகியோர் கடந்த 5 ஆம் திகதி வெள்ளிக்கிழமையன்று  இணைந்துள்ளதாக தெரிவிக்கப்பட்டுள்ளது.