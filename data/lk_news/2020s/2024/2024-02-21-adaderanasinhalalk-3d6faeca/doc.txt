මත්කරල් විකිණූ කතක් මාට්ටු

මත්කරල් සමග සැකකාරියක් අත්අඩංගුවට ගැනීමට ගල්කිස්ස කොට්ඨාස අපරාධ විමර්ශන කාර්යාංශය සමත්ව තිබේ.

ගල්කිස්ස කොට්ඨාස අපරාධ විමර්ශන කාර්යාංශයේ නිලධාරීන් හා ඖෂධ නියාමන අධිකාරියේ නිලධාරීන් ගල්කිස්ස පොලිස් වසමේ රත්මලාන ප්‍රදේශයේ දී බලපත්‍ර නොමැතිව නීතිවිරෝධීව පවත්වාගෙන ගිය ඖෂධ හලක් වටලා ඇත.

එහිදී වෛද්‍යවරයෙකුගේ අනුමැතිය නොමැතිව අලෙවිය තහනම් කර ඇති නීතිවිරෝධී ඖෂධ අලෙවි කිරීම සම්බන්ධයෙන් අදාළ සැකකාරිය අත්අඩංගුවට ගෙන තිබේ.

එම ඖෂධ අලෙවි සැලේ තිබී නීතිවිරෝධී මත්කරල් 9,032ක් පොලීසිය සොයාගෙන ඇත.