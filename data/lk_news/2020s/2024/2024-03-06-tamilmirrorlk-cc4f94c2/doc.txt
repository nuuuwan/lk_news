காற்று மாசு அதிகரிப்பு

கடந்த 24 மணி நேரத்தில் காற்றின் நிலை மிகவும் மோசமடைந்துள்ளதாக தேசிய கட்டிட ஆராய்ச்சி நிறுவனம் தெரிவித்துள்ளது.

இதனால் கொழும்பு மாவட்டத்தில் அதிகூடிய  காற்று மாசு சுட்டெண் 114 ஆக பதிவாகியுள்ளது.

இதற்கமைய, இந்தச் சூழல் ஏனைய நபர்களுக்கு பாதகமான உடல்நலப் பாதிப்புகளை ஏற்படுத்தக்கூடும் என்று அறிக்கை மேலும் கூறியுள்ளது.

மேலும், காலி கராப்பிட்டியில் 90 ஆகவும், புத்தளத்தில் 88 ஆகவும், குருநாகல் மற்றும் அனுராதபுரத்தில் 86 ஆகவும் காற்று மாசு சுட்டெண் பதிவாகியுள்ளது.

நாட்டின் காற்று மாசுக் குறியீடு 50ஐத் தாண்டியிருப்பதால், உணர்திறன் உடையவர்கள் பாதிக்கப்படும் அபாயம் உள்ளதால், மக்கள் இது குறித்து கவனம் செலுத்துமாறு அந்த அமைப்பு கேட்டுக்கொள்கிறது.

இந்த காற்றின் நிலை அவ்வப்போது மாறலாம் என்றும் நாளையும் (07) இந்த நிலையை எதிர்பார்க்கலாம் என்றும் கூறப்படுகிறது.