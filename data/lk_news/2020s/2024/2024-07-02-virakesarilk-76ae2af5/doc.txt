கடன் மறுசீரமைப்பு உடன்படிக்கை முழுமையாக கைச்சாத்திடப்படாததாலே விவாதம் ஒத்திவைக்கப்பட்டுள்ளது  -  எதிர்க்கட்சித் தலைவர்

பாராளுமன்றத்தின் புதன்கிழமை அமர்வு இரா. சம்பந்தனுக்காக  ஒத்திவைக்கப்படவில்லை. கடன் மறு சீரமைப்பு தொடர்பான 3  உடன்படிக்கைகளில் இரண்டில் மாத்திரமே கைச்சாத்திடப்பட்டுள்ளது.

மேலும் ஒரு உடன்படிக்கை கைச்சாத்திடப்படாத நிலையிலேயே அது பாராளுமன்றத்தின் நிகழ்ச்சி நிழலுக்குள் கொண்டுவரப்பட்டுள்ளது .இது பெரும் மோசடி. இது வெளிப்பட்டுள்ளதாலேயே  அமர்வை ஒத்திவைக்க நடவடிக்கை எடுக்கப்பட்டுள்ளது என எதிர்க்கட்சித்தலைவர் சஜித் பிரேமதாச  தெரிவித்தார்.

கடன் மறு சீரமைப்பு தொடர்பான  இணக்கப்பாடு குறித்து பாராளுமன்றத்தில் செவ்வாய்க்கிழமை மற்றும் புதன்கிழமை ஆகிய இரு நாட்களும் விவாதம் நடத்துவதென கட்சித்தலைவர்கள் கூட்டத்தில் தீர்மானிக்கப்பட்டிருந்தது. இந்நிலையில் செவ்வாய்க்கிழமை ஜனாதிபதியின் உரை மட்டுமே இடம்பெறுமெனவும் புதன்கிழமை பாராளுமன்ற அமர்வு இடம்பெறாதெனவும் அதற்கு  வேறு காரணமும் கூறியுள்ளனர்

ஆனால் உண்மை அதுவல்ல.கடன் மறுசீரமைப்பு தொடர்பான 3  உடன்படிக்கைகளில் இரண்டில் மாத்திரமே கைச்சாத்திடப்பட்டுள்ளது  மேலும் ஒரு உடன்படிக்கை கைச்சாத்திடப்படாத நிலையிலேயே இவ்விடயம்  பாராளுமன்றத்தின் நிகழ்ச்சி நிழலுக்குள் கொண்டுவரப்பட்டுள்ளது .இது பெரும் மோசடி. இது வெளிப்பட்டுள்ளதாலேயே புதன்கிழமை   அமர்வை ஒத்திவைக்க தீர்மானித்துள்ளனர் என்றார்.

கடன் மறுசீரமைப்பு தொடர்பில் இரண்டு உடன்படிக்கைகள் கைச்சாத்திடப்பட்டுள்ள நிலையில் மேலும் ஒரு உடன்படிக்கை தொடர்பில் பேச்சுவார்த்தை நடத்தப்பட்டு வருகின்றது.

நிகழ்ச்சி நிரலை   தயாரிப்பது தொடர்பிலும் கடன் மறுசீரமைப்பு உடன்படிக்கை தொடர்பாகவும் ஜனாதிபதி தனது விஷேட உரையில் சபையில் தெளிவுபடுத்தினார். அது தொடர்பில் மீண்டும் இந்த சபைக்கு அறிவிக்க வேண்டிய அவசியம் கிடையாது.

அந்த வகையில் இரண்டு உடன்படிக்கைகள் கைச்சாத்திடப்பட்டுள்ளதுடன் மற்றுமொரு உடன்படிக்கை தொடர்பில் சம்பந்தப்பட்ட அதிகாரிகளுடன் பேச்சு வார்த்தைகள் நடத்தப்பட்டு வருகின்றன.

அந்த பேச்சுவார்த்தை நிறைவு பெற்றதும் இணக்கப்பாட்டுடன் அது சம்பந்தப்பட்ட பிரிவின் தகவல்களோடு நிகழ்ச்சி நிரல் தயாரிக்கப்படும்  என்றார்.