ඇෆ්ගනිස්තානයට යළිත් ගංවතුර - ජීවිත රැසක් අහිමි වෙයි

මධ්‍යම ඇෆ්ගනිස්තානයට බලපා ඇති ගංවතුර තත්ත්වය හේතුවෙන් පුද්ගලයින් 50කට ආසන්න පිරිසක් ජීවිතක්ෂයට පත්වී ඇති බව විදෙස් මාධ්‍ය වාර්තා කරයි.

ආපදා තත්ත්වයෙන් තවත් පුද්ගලයින් විශාල පිරිසක් තුවාල ලබා ඇති අතර නිශ්චිත සංඛ්‍යාවක් මෙතෙක් ප්‍රකාශයට පත්කර නොමැති බව එරට බලධාරීන් පවසයි.

අධික වර්ෂාවත් සමග ඇතිවූ ආපදා තත්ත්වය හේතුවෙන් නිවාස 2,000ක් පමණ සම්පූර්ණයෙන් විනාශයට පත්වී ඇති අතර තවත් නිවාස 4,000කට අර්ධ හානි සිදුවී තිබේ.

පසුගිය සතියේ උතුරු දිග ඇෆ්ගනිස්තානයට බලපෑ දරුණු ගංවතුර තත්ත්වයකින් පුද්ගලයින් 315 දෙනෙකු මියගොස් තවත් 1600කට අධික පිරිසක් තුවාල ලැබීය.