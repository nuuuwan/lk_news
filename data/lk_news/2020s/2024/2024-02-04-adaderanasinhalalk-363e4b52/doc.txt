ඉරානයෙන් වැරැද්දක් පෙන්වා දෙයි

ඉරාකය සහ සිරියාව වෙත අමෙරිකානු ගුවන් ප්‍රහාර එල්ල කිරීම මුලෝපායික වරදක් බව ඉරානය පවසයි.

පසුගිය සිකුරාදා අමෙරිකාව විසින් ඉරාකයේ සහ සිරියාවේ ඉලක්ක 85ක් වෙත ප්‍රහාර එල්ල කර තිබිණි.

අමෙරිකානු හමුදා කඳවුරකට ඩ්‍රෝන ප්‍රහාරයක් එල්ල කරමින් සෙබළුන් තිදෙනෙකු මිය ගොස් තවත් 40කට වැඩි පිරිසක් තුවාල කිරීමේ සිද්ධියට ඉරාන හිතවාදී ත්‍රස්ත කණ්ඩායම් සම්බන්ධ බවට ධවල මන්දිරය ප්‍රකාශ කළේ ය.

ඒ සම්බන්ධයෙන් අදහස් දක්වන ඉරාන විදේශ අමාත්‍යවරයා ප්‍රකාශ කළේ, එම ප්‍රහාරවලින් කලාපයේ ආතතිය සහ අස්ථාවරත්වය හැර වෙනත් ප්‍රතිඵලයක් නොලැබෙන බවයි.

ප්‍රහාරයෙන් සිවිල් වැසියන් ඇතුළු 16 දෙනෙකු මිය ගොස් තිබූ බව ඉරාක බලධාරින් ප්‍රකාශ කර ඇත.