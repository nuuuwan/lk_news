வாகன விபத்தில் ஒருவர் பலி

பாதெனிய - அனுராதபுரம் வீதியில் கல்கமுவவில் இன்று அதிகாலை வேன் ஒன்று வீதியை விட்டு விலகி மரத்தில் மோதி விபத்துக்குள்ளானதில் ஒருவர் உயிரிழந்துள்ளதுடன் 13 பேர் காயமடைந்துள்ளனர்.

வேனில் குறைந்தது 15 பேர் பயணித்ததாக பொலிஸார் தெரிவித்தனர். அனுராதபுரம் நோக்கிச் செல்லும் குறித்த வேனில் சாரதி உறங்கியதால் மீ ஓயாவிற்கு அருகில் வாகனம் வீதியை விட்டு விலகி விபத்துக்குள்ளானது.

சம்பவ இடத்திலேயே ஒருவர் உயிரிழந்துள்ளதுடன், 7 பெண்கள் உட்பட 13 பேர் கல்கமுவ வைத்தியசாலையில் அனுமதிக்கப்பட்டுள்ளதாக பொலிஸார் தெரிவித்துள்ளனர். ஆபத்தான நிலையில் இருந்த 7 பேர் மேலதிக சிகிச்சைக்காக அனுராதபுரம் வைத்தியசாலைக்கு மாற்றப்பட்டுள்ளனர்.