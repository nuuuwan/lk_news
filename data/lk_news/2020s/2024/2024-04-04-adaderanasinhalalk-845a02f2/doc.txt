තරුණයෙකු ඝාතනයෙන් පසුව ගාල්ලේ ගමක් කැලඹෙයි

ගාල්ල දංගෙදර ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර ඇති බව පොලීසිය පවසයි.

මෙලෙස ඝාතනයට ලක්ව ඇත්තේ වයස අවුරුදු 34ක දංගෙදර ප්‍රදේශයේ පදිංචි පුද්ගලයෙකි.

පොලීසිය පවසන්නේ ගාල්ල දංගෙදර ඩිඩිස් වත්ත ප්‍රදේශයේදී මෙම ඝාතනය සිදුව ඇති බවය.

දැනට සිදුකළ පොලිස් විමර්ශනවලදී අනාවරණය වී ඇත්තේ පෞද්ගලික ආරවුලක් දුරදිගයාම හේතුවෙන් මෙම ඝාතනය සිදුව ඇති බවටය.

එම සිද්ධියත් සමග එම ප්‍රදේශය ආශ්‍රිතව කලබකාරී තත්ත්වයක් ඇතිවීමත් සමග පොලීසිය වහාම ක්‍රියාත්මක වී තත්ත්වය පාලනය කර ඇත.

මේ අතර ඝාතනය සම්බන්ධයෙන් සැකපිට වයස අවුරුදු 20ත් 54ත් අතර වයස්වල පසුවන සිව්දෙනෙකු පොලීසිය විසින් අත්අඩංගුවට ගෙන ඇත.

මෘත ශරීරය කරාපිටිය රෝහලේ තැන්පත් කර ඇති අතර ගාල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.