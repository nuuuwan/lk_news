கிளப் வசந்த கொலை ; முன்னாள் மாகாண சபை உறுப்பினர் கைது

அதுருகிரிய பிரதேசத்தில் உள்ள பச்சை குத்தும் நிலையமொன்றின் திறப்பு விழாவுக்கு சென்ற சுரேந்திர வசந்த பெரேரா எனும் கிளப் வசந்த என்பவரை சுட்டுக் கொன்ற சம்பவம் தொடர்பில் மேல் மாகாண சபையின் முன்னாள் உறுப்பினர் ஒருவர் வியாழக்கிழமை (29) கைது செய்யப்பட்டுள்ளார்.

55 வயதான குறித்த நபர், துப்பாக்கி சூடு நடத்தியவர்களை 25 நாட்கள் அவரது வீட்டில் தங்கவைத்துள்ளதாக தெரிவிக்கப்பட்டுள்ளது .

மேலும் கைது செய்யப்பட்ட சந்தேகநபரிடம் மேற்கொள்ளப்பட்ட விசாரணைகளின் அடிப்படையில் அதுருகிரிய   கல்பொத்தாவ பகுதியில் உள்ள வாடகை வீடொன்றில் இருந்து துப்பாக்கி ஒன்று மற்றும் 15 தோட்டாக்கள் கண்டெடுக்கப்பட்டுள்ளதாக பொலிஸார் தெரிவித்தனர்.