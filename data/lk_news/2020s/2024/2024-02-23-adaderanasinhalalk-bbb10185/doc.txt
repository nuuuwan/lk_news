නවම් පුර පසළොස්වක පොහොය අද

සැරියුත් මුගලන් මහරහතන් වහන්සේට අග්‍රශ්‍රාවක තනතුරු පිරිනැමීම, ඇතැම් භික්ෂුන් තුළ ඇතිවූ දුර්මත දුරු කිරීමට ඕවාද පාතිමෝක්ෂය දේශනා කිරීම මෙන්ම බුදුහිමියන් ආයු සංස්කාරය අත්හැරීම ඇතුළු ශාසනික වශයෙන් සුවිශේෂී සිදුවීම් රැසක් අද වැනි පොහෝ දිනක සිදුවූ බව බෞද්ධ ඉතිහාසයේ සඳහන් ය.

මේ අතර කොළඹ හුණුපිටිය ගංඟාරාම විහාරස්ථානයේ නවම් පෙරහැර මංගල්‍ය අද සහ හෙට (24) වීථී සංචාරය කිරීමට නියමිතව තිබේ.

එෆ්.එම්. දෙරණ අසපුව නවම් පොහොය සජීව විකාශය අද දවස පුරා කටුගස්තොට වේගිරිකන්ද ශ්‍රී සාරානන්ද විහාරස්ථානයේ දී පැවැත්වෙයි.

111 වන වරට පැවැත්වෙන අසපුව පොහොය වැඩසටහනේදී ධර්ම දේශනා, ධර්ම සාකච්ඡා ඇතුළු වැඩසටහන් රැසක් සජීවී ලෙස එෆ්. එම්. දෙරණ ඔස්සේ විකාශය කෙරෙයි.