வழமைக்கு திரும்பியது பதுளை - கொழும்பு ரயில் சேவை

ரயில் தடம்புரண்டமையினால் பாதிக்கப்பட்டிருந்த பதுளை - கொழும்புக்கான ரயில் சேவை வழமைக்கு திரும்பியுள்ளது.

கொழும்பில் இருந்து பதுளை நோக்கி சென்ற  ரயில் நேற்று ஞாயிற்றுக்கிழமை (14) மாலை பண்டாரவளை மற்றும் ஹீல்ஓய ரயில் நிலையங்களுக்கு இடைப்பட்ட பகுதியில் தடம்புரண்டமையினால் பதுளை - கொழும்புக்கான ரயில் சேவை முற்றாக தடைப்பட்டது.

அத்துடன், நேற்று மாலை பதுளையில் இருந்து கொழும்பு நோக்கி புறப்பட்ட அஞ்சல் ரயில் தெமோதரை பகுதியில் தனது பயணத்தை நிறுத்தி கொண்டு மீண்டும் பதுளைக்கு திரும்பியுள்ளதாக பதுளை புகையிரத நிலைய அதிகாரி ஒருவர் தெரிவித்தார்.

இதன்போது, ரயில் ஊழியர்களின் கடும் முயற்சியின் காரணமாக தடம்புரண்ட ரயில் சரி செய்யப்பட்டு பதுளை - கொழும்பு ரயில்  சேவை வழமைக்கு திரும்பியுள்ளதாக அதிகாரி மேலும் தெரிவித்தார்.