மருத்துவரின் அலட்சியத்தால் மன்னார் மருத்துவமனையில் உயிரிழந்த பெண் - நீதி நிலைநாட்டப்பட வேண்டும் - மன்னார் பொது அமைப்புகளின் ஒன்றியம் கோரிக்கை - சுகாதார அமைச்சுக்கு கடிதம்

மன்னார் மாவட்ட வைத்தியசாலையில் மரியராஜ் சிந்துஜா என்ற பெண் மரணமடைந்தமை தொடர்பில் மன்னார் மாவட்ட பொது அமைப்புகளின் ஒன்றியம் சுகாதார அமைச்சின் செயலாளருக்கு கடிதமொன்றை அனுப்பிவைத்துள்ளது.

மரியராஜ் சிந்துஜாவிற்கு நீதி கிடைக்கவேண்டும் என வேண்டுகோள் விடுத்துள்ள மன்னார் மாவட்ட பொது அமைப்புகளின் ஒன்றியம் இந்த மரணம் குறித்த விசாரணைகள் மூடி மறைக்கப்படாமலிருப்பதை உறுதி செய்யவேண்டும் எனவும் வேண்டுகோள் விடுத்துள்ளது.

திருமதி மரியராஜ் சிந்துஜா என்பவர் கடந்த மாதம் 9ஆம் திகதி மன்னார் வைத்தியசாலையில் சத்திர சிகிச்சை மூலம்  குழந்தை பெற்றுள்ளார்.

பின்னர் 27ம் திகதி குருதிபெருக்கு காரணமாக இரவு மன்னார் மாவட்ட வைத்தியசாலையில் சேர்ந்துள்ளனர்.

மறுநாள் காலை வரை எந்த வைத்தியரும் அவர்களை பார்வையிடவில்லை.விடுதிக்கு பொறுப்பான வைத்தியர்கள் விடுதியில் இருந்துள்ளனர்.

ஆகவே வைத்தியர்களின் பொறுப்பற்ற செயலால் அந்த பெண் மரணமடைந்துள்ளார்.வைத்தியசாலைகளில் இவ்வாறான பொறுப்பற்ற செயல்கள் தொடர்வது வாடிக்கையாகிவிட்டது.அதுவும் இரவுநேரங்களில் இந்த நிலை தொடர்கின்றது.உயிருடன் விளையாடும் அசட்டையீனங்கள் தொடர்கின்றன.

இந்த விடுதிக்கு பொறுப்பாகயிருந்த ஒரு வைத்தியரின் பொறுப்பற்ற செயற்பாட்டால் ஒரு இளம் பட்டதாரி பெண்ணை கொலை செய்துவிட்டனர்.