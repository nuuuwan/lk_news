வரலாற்றில் இன்று : 1993 மே தின ஊர்வலம் : முன்னாள் ஜனாதிபதி ரணசிங்க பிரேமதாசவின் உயிரைப் பறித்த குண்டுவெடிப்பு !

இன்று உலகளாவிய ரீதியில் சர்வதேச தொழிலாளர்கள் தினம் (மே 01) கடைபிடிக்கப்பட்டு வருகிறது. இலங்கையில் இன்றைய தினம் அனேக இடங்களில் ஏற்பாடு செய்யப்பட்டுள்ள மே தின கூட்டங்கள் மற்றும் ஊர்வலங்களில் பல்வேறு தரப்பினர் கலந்துகொள்கின்றனர்.

1993இல், இதே நாளில், மே தின ஊர்வலத்தின்போது இடம்பெற்ற குண்டுவெடிப்பில் பேரணியில் பங்கேற்ற முன்னாள் ஜனாதிபதி ரணசிங்க பிரேமதாச உயிரிழந்தார்.

முன்னாள் ஜனாதிபதி ரணசிங்க பிரேமதாச மறைந்த செய்தி 1993 மே 2ஆம் திகதி வெளியான வீரகேசரி பத்திரிகையில் "ஐ.தே.க. மே தின ஊர்வலத்தில் குண்டுவெடிப்பு : ஜனாதிபதி படுகொலை : பதில் ஜனாதிபதியாக பிரதமர்" என்ற தலையங்கத்துடன் பிரசுரிக்கப்பட்டிருந்தது.