மட்டக்களப்பில் மதபோதகர் கைது

சம்மாந்துறை நீதவான் நீதிமன்றத்தில் 7 பிடிவிறாந்து பிறப்பிக்கப்பட்ட தலைமறைவாகி இருந்த மதபோதகர் ஒருவரை ஞாயிற்றுக்கிழமை (21) மட்டக்களப்பில் வைத்து கைது செய்துள்ளதாக மட்டு தலைமையக பொலிஸார் தெரிவித்தனர்.

மட்டு. தலைமையக பொலிஸ் பிரிவிலுள்ள தேவலாயம் ஒன்றில் மத போதகராக செயற்பட்ட இவர்,  வெளிநாடு அனுப்புவதாகக்கூறி  பணமோசடி செய்தார் என்றக் குற்றச்சாட்டின் கீழ் சம்மாந்துறை நீதவான் நீதிமன்றில் வழக்கு தாக்குதல் செய்யப்பட்டிருந்தது.

இந்த வழக்கிற்கு குறித்த மதபோதகர் ஆஜராகாமல் தலைமறைவாகி வந்துள்ளார். அவருக்கு எதிராக நீதிமன்றத்தால் 7 பிடிவிறாந்துகள் பிறப்பிக்கப்பட்டிருந்தன. இந்நிலையில் மட்டக்களப்பு தலைமையக பொலிஸாருக்கு  கிடைத்த தகவலுக்கு அமைய தேவாலயத்துக்கு அருகில் வைத்து பொலிஸார், ஞாயிற்றுக்கிழமை (21) பிற்பகல் 2 மணியளவில் அவரை கைது செய்தனர்