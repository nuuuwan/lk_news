சுற்றிவளைப்பு நடவடிக்கை ; ஐஸ் போதைப்பொருளுடன் மூவர் கைது !

நாடளாவிய ரீதியில் பொலிஸாரால் மேற்கொள்ளப்பட்ட சுற்றிவளைப்பு நடவடிக்கையில் ஐஸ் போதைப்பொருளுடன் மூன்று சந்தேக நபர்கள் நேற்று புதன்கிழமை (18) கைது செய்யப்பட்டுள்ளதாக பொலிஸார் தெரிவித்தனர்.

அதன்படி, ராகம பொலிஸ் பிரிவிற்குட்பட்ட உக்கஸ்ஹேன பகுதியில் 15 கிராம் 460 மில்லிகிராம் ஐஸ் போதைப்பொருளுடன் சந்தேக நபரொருவர் கைது செய்யப்பட்டுள்ளார்.

இந்நிலையில், தெமட்டகொடை பொலிஸ் பிரிவிற்குட்பட்ட பகுதியில் 15 கிராம் 330 மில்லிகிராம் ஐஸ் போதைப்பொருளுடன் சந்தேக நபரொருவர் கைது செய்யப்பட்டுள்ளார்.

இதேவேளை, பொரள்ளை பொலிஸ் பிரிவிற்குட்பட்ட சஹஸ்புர பகுதியில் 12 கிராம் 820 மில்லிகிராம்  ஐஸ் போதைப்பொருளுள் மற்றும் போதைப்பொருள் விற்பனை மூலம் கிடைக்கப்பெற்ற 272,000 ரூபா பணத்தொகையுடன்  சந்தேக நபரொருவர் கைது செய்யப்பட்டுள்ளார்.