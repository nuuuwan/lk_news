விஜயதாசவினால்   போட்டியிட முடியுமா?

இத்தகைய சந்தர்ப்பத்தில் மே தின கூட்டத்தில் உரையாற்றும் போது, நாட்டை மீட்டெடுக்கும் வேலை திட்டத்தை ஆரம்பிக்க போவதாகவும், சுதந்திர கட்சி அரசாங்கத்தை அமைக்க தயார் என்றும் கூறியிருக்கிறார் விஜயதாச ராஜபக்ஷ. அவ்வாறாயின், அவர்  மீட்டெடுப்பதற்கு, நாடு இப்போது யாரிடம் இருக்கிறது? தான் அங்கம் வகிக்கும் அரசிடம் இருந்தே இவர் நாட்டை கைப்பற்றப் போகிறாரா?  சுதந்திரக் கட்சியில் எத்தனை பாராளுமன்ற உறுப்பினர்கள் உள்ளனர் என்றே யாருக்கும் தெரியாத நிலையில், ஆட்சியமைப்பது எப்படிச் சாத்தியமாகும்?  இதைப் பற்றியெல்லாம் சிந்திக்காமல், கருத்து வெளியிட்டிருக்கிறார் அவர். கோமாளித்தனம் செய்வதற்கு மைத்திரியை விட தான் ஒன்றும் சளைத்தவர் அல்ல என்று நிரூபிக்கிறார் விஜயதாச.