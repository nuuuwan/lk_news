யாழ். கோப்பாயில் பாடசாலைக்கு முன்பாக பெற்றோர் போராட்டம் !

யாழ்ப்பாணம்,  கோப்பாய் வடக்கு றோமன் கத்தோலிக்க பாடசாலைக்கு முன்பாக பெற்றோர், போராட்டம் ஒன்றினை இன்று திங்கட்கிழமை (28) முன்னெடுத்தனர்.

ஆசிரியர் பற்றாக்குறை, ஆசிரியர்களின் அசட்டையீன செயற்பாடு, பாடசாலை நேரத்தில் ஆசிரியர்கள் தொலைபேசியில் இருத்தல், என பல குறைபாடுகளை முன்வைத்து பெற்றோர்  இந்த போராட்டத்தை மேற்கொண்டுள்ளனர்.

இதன்போது வீதி மறியலில் ஈடுபட்டதனால் , சிறிதுநேரம் போக்குவரத்துக்கு இடையூறு ஏற்பட்டதாகவும் பொலிஸார் இந்த நிலைமையை சரிசெய்ததாகவும் தெரியவந்துள்ளது.