ගංවතුරේ විනෝද වූ සිව්දෙනෙක් සැඩ පහරේ ගසාගෙන යයි

ගංවතුරේ විනෝද වෙමින් ජලයේ රැඳී සිටි පුද්ගලයින් සිව්දෙනෙකු ජල පහරකට හසුවී ගසාගෙන ගොස් තිබේ.

ඉන් පුද්ගලයින් තිදෙනෙකු ප්‍රදේශවාසීන් විසින් බේරාගෙන එක් අයෙකු අතුරදන්ව ඇති බව පොලීසිය පවසයි.

ඊයේ (03) සවස් කාලයේදී එම සිදුවීම වාර්තා වී තිබුණේ ඇඟුරුවාතොට, උඩුවර කරඳවතුගොඩ ප්‍රදේශයේදීය.

එලෙස අතුරුදන්ව ඇත්තේ, නිවිවැටල් වත්ත, නෑබඩ ප්‍රදේශයේ පදිංචිව සිටි 17 හැවිරිදි තරුණයෙකි.

අතුරුදන් වූ අය සොයා ප්‍රදේශවාසීන් හා ඇඟුරුවාතොට පොලීසිය සෝදිසි මෙහෙයුමක් දියත් කර ඇත.