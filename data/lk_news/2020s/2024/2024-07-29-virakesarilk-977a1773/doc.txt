அமெரிக்காவில் பூங்காவில் துப்பாக்கி சூடு ; ஒருவர் பலி ; 6 பேர் காயம்

அமெரிக்காவில் நியூயோர்க் மாநிலத்தில் ரோசெஸ்டர் பகுதியிலுள்ள பூங்கா ஒன்றில் ஞாயிற்றுக்கிழமை இடம் பெற்ற  துப்பாக்கிச் சூட்டில் ஒருவர் உயிரிழந்துள்ளதோடு, 06 பேர் காயமடைந்துள்ளனர்.

ஞாயிற்றுக்கிழமை மாலை 6.30 மணியளவில் மேப்பிள்வுட் பூங்காவில் துப்பாக்கிச் சூட்டு சம்பவம் இடம்பெற்றுள்ளது. சம்பவத்தில் 20 வயதுடைய நபரொருவர் உயிரிழந்துள்ளார்.

மற்றொரு நபர் படுகாயமடைந்து உயிருக்கு ஆபத்தான நிலையிலும்,  ஐந்து பேர்  சிறிய காயங்களுடனும் வைத்தியசாலையில் அனுமதிக்கப்பட்டுள்ளனர்.

துப்பாக்கிச் சூடு நடத்தப்பட்ட வீடியோவை வைத்திருப்பவர்கள்   311 அல்லது 911 என்ற தொலைபேசிக்கு அறிவிக்குமாறு பொலிஸார் பொதுமக்களை கேட்டுக்கொண்டுள்ளனர்.