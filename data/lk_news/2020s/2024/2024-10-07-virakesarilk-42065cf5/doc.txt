பொதுத்தேர்தலில் போட்டியிடவுள்ள வேட்பாளர்களுக்கு முக்கிய அறிவித்தல் ; தேர்தல் ஆணைக்குழு

எதிர்வரும் நவம்பர் மாதம் 14 ஆம் திகதி நடைபெறவுள்ள பொதுத்தேர்தலில் போட்டியிடுவதற்கு பெயர் குறித்த நியமனங்களைக் கையளிக்கும் அங்கீகரிக்கப்பட்ட அரசியல் கட்சிகளதும் சுயேச்சைக் குழுக்களதும் அனைத்து  வேட்பாளர்களுக்கும் தேர்தல் ஆணைக்குழு முக்கிய அறிவித்தல் ஒன்றை விடுத்துள்ளது.

2023 ஆம் ஆண்டின் 9 ஆம் இலக்க ஊழல் எதிர்ப்புச் சட்டத்தின் 80(1)(). 82(1) (ஊ), 82(2), 89, 90(4) ஆம் பிரிவுகளின்படி தேர்தல் தினம் பிரகடனம் செய்யப்பட்ட தினத்தில் தமது சொத்துக்கள் மற்றும் பொறுப்புக்கள் பற்றிய வெளிப்படுத்தல்களை உரிய தெரிவத்தாட்சி அலுவலருக்கு பெயர் குறித்த நியமனப்பத்திரங்களுடன் ஒப்படைக்க வேண்டும்.

அதேபோல், 99அ பிரிவிற்கிணங்க தேசியப் பட்டியல் பாராளுமன்ற உறுப்பினர் பதவிக்கான் வேட்பாளர்களும் சொத்துக்கள் மற்றும் பொறுப்புக்கள் பற்றிய வெளிப்படுத்தல்களை பெயர் குறித்த நியமனப் பத்திரங்களுடன் ஆணைக்குழுவுக்கு ஒப்படைக்க வேண்டும்.

பெயர் குறித்த நியமனப்பத்திரத்துடன் சொத்துக்கள் மற்றும் பொறுப்புக்கள் பற்றிய வெளிப்படுத்தல்களை ஒப்படைக்கத் தவறுதல் தண்டனைக்குரிய ஒரு குற்றம் என இந்த அறிவித்தலில் மேலும் குறிப்பிடப்பட்டுள்ளது.