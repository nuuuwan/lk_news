கால்வாயில் அடித்து செல்லப்பட்ட கெப் வாகனம் ;  இருவர் உயிரிழப்பு!

கொஸ்கம பொலிஸ் பிரிவிற்கு உட்பட்ட எஸ்வத்த - மானகட வீதியில்  தும்மோதர கால்வாயை கடக்க முற்பட்ட கெப் வாகனம் ஒன்று நீரில் அடித்துச் செல்லப்பட்டதில் இருவர் உயிரிழந்துள்ளதாக பொலிஸார் தெரிவித்தனர்.

விபத்தின் போது கெப் வாகனமானது சுமார் 50 மீற்றர் தூரம் வரை வெள்ளத்தில் இழுத்துச் செல்லப்பட்டுள்ளதாக பொலிஸார் தெரிவித்தனர்.

இதன்போது கெப் வாகனத்தில் சாரதி உட்பட நான்கு பேர் பயணித்துள்ளதுடன், அவர்களில் இருவர் நீரில் மூழ்கி உயிரிழந்துள்ளதாக பொலிஸார் தெரிவித்துள்ளனர்.

உயிரிழந்தவர்கள் பலல்கொட்டுவ மற்றும் கிரிபத்கொடை ஆகிய பகுதிகளைச் சேர்ந்த 27 மற்றும் 69 வயதுடையவர்களாவர்.

மேலும், உயிரிழந்தவர்களின் சடலங்கள் பிரேத பரிசோதனைக்காக  அவிசாவளை வைத்தியசாலையின் பிரேத அறையில் வைக்கப்பட்டுள்ளதாக பொலிஸார் தெரிவித்தனர்.