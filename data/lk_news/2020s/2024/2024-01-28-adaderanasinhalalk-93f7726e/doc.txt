ලෝක ලාදුරු දිනය අද

සෑම වසරකම ජනවාරි මස අවසන් ඉරිදා දිනය ලෝක ලාදුරු දිනය ලෙස නම්කර ඇති අතර, ලෝකයේ රටවල් 120කින් පමණ වාර්ෂික ව ලාදුරු රෝගීන් වාර්තා වන බව සඳහන් ය.

ශ්‍රී ලංකාව ද වාර්ෂිකව එම දිනය සැමරීම සිදු කරන අතර, ලාදුරු රෝගය සම්බන්ධයෙන් ජනතාව දැනුම්වත් කිරීම මෙහි ප්‍රධානතම අරමුණ බව ලාදුරු මර්දන ව්‍යාපාරයේ අධ්‍යක්ෂ විශේෂඥ වෛද්‍ය ප්‍රසාද් රණවීර මහතා පැවසීය.

පෙර වර්ෂවලට සාපේක්ෂ ව පසුගිය වර්ෂයේ මෙරට තුළින් වාර්තා වූ ලාදුරු රෝගීන් සංඛ්‍යාවේ යම් වැඩි වීමක් පෙන්නුම් කරන බව ද විශේෂඥ වෛද්‍ය ප්‍රසාද් රණවීර මහතා සඳහන් කළේ ය.

ළමුන්ට ලාදුරු රෝගය වැළඳීම පාලනය කිරීම සඳහා විශේෂ වැඩපිළිවෙළක් සැලසුම් කර ඇති බව ලාදුරු මර්දන ව්‍යාපාරයේ අධ්‍යක්ෂ විශේෂඥ වෛද්‍ය ප්‍රසාද් රණවීර මහතා සඳහන් කළේය.