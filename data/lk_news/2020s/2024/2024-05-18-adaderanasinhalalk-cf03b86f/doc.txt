පාවෙන ජැටිය හරහා ගාසා තීරයට ආධාර

අමෙරිකානු හමුදා සෙබළුන් සහ නාවිකයින් දහස් ගණනකගේ සහායෙන් ඩොලර් මිලියන 320ක් වැය කරමින් අමෙරිකාව ගාසා තීරයේ තාවකාලික පාවෙන ජැටියක් ඉදි කිරීම ආරම්භ කළේ පසුගිය අප්‍රේල් මාසයේ දීය.

ඒ අනුව ගාසා තීරයට මානුෂීය ආධාර ප්‍රවාහනය කිරීමේ නව මාර්ගයක් විවර කරමින් එම ජැටිය හරහා පළමු ආධාර තොගය ගාසා තීරය වෙත ළඟාවී තිබේ.

දෛනික ආධාර ටොන් 500ක් ගාසා තීරය වෙත ප්‍රවාහනය කිරීම අමෙරිකාවේ අරමුණය.

ගුවනින් හෝ මුහුදින් පළමුව සයිප්‍රස් වෙත ප්‍රවාහනය කෙරෙන ආධාර අමෙරිකාවේ සහ ඊශ්‍රායලයේ පරීක්ෂාවෙන් පසුව ගාසා වෙරළට ආසන්න පාවෙන ජැටිය වෙත නැව්ගත කෙරෙයි.

දැනට දෛනික ආධාර රැගත් ට්‍රක් රථ 90ක් පමණ මෙම පාවෙන ජැටිය හරහා ප්‍රවාහන කළ හැකි අතර දෛනික ට්‍රක් රථ 150ක් පමණ යැවීමට සැලසුම් කර තිබේ.

කෙසේ වුවද එක්සත් ජාතීන් අවධාරණය කරන්නේ ගාසාහි උද්ගතව ඇති මානුෂීය අර්බුදය පාලනයට නම් දෛනික ට්‍රක් රථ 500ක් පමණ අවශ්‍ය බවය.

මේ අතර ඊශ්‍රායල හමුදා විසින් හමාස් භාරයේ සිටි තවත් ඊශ්‍රායල ප්‍රාණ පකරුවන් තිදෙනෙකුගේ සිරුරු සොයාගෙන ඇත.