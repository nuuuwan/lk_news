ස්ත්‍රී පුරුෂ සමානාත්මතා පනත් කෙටුම්පත ගැන ජනපතිගේ මතය

ස්ත්‍රී පුරුෂ සමාජභාවීය සමානාත්මතාවය පිළිබඳ පනත් කෙටුම්පත සම්බන්ධයෙන් අද (18) පාර්ලිමේන්තුවේදී ජනාධිපති රනිල් වික්‍රමසිංහ මහතා අදහස් පළ කිරීමෙන් පසුව උණුසුම් වාද විවාද ඇතිවුණි.

ජනපති - "ස්ත්‍රී පුරුෂ සමානාත්මතා පනත් කෙටුම්පත පිළිබඳ තීරණය ඔබ ප්‍රකාශයට පත්කළා නේද?"

ජනපති - "ස්ත්‍රී පුරුෂ සමානාත්මතා පනත් කෙටුම්පත පිළිබඳ ශ්‍රේෂ්ඨාධිකරණයේ මතය ?

ජනපති - "එය ඔබ විසින් කියවනු ලැබුවා. මට රීති ප්‍රශ්නයක් යොමු කරන්න අවශ්‍යයි. 4වැනි ව්‍යවස්ථාවට අනුව එමඟින් මෙම සභාවේ බලතල උල්ලංඝනය වනවා. අප ඒ සම්බන්ධයෙන් තේරීම් කාරක සභාවක් පත්කළ යුතුයි. 2011 වසරේ සිට කාන්තාවන් සවිබල ගැන්වීම සහ ස්ත්‍රී පුරුෂ සමානාත්මතාව පිළිබඳ ජාතික ප්‍රතිපත්තියක් පවතිනවා. මේවා තිරසාර සංවර්ධන ඉලක්ක පහ සහ අපි අත්සන් තැබූ කාන්තා සම්මුතීන් හා ගිවිසුම්වලට අනුව රජයේ වගකීම් වනවා. සමහරු කියනවා මේවා සමරිසි විවාහවලට ඉඩ සලසන සහ ඒ පිළිබඳ කාරණාවක් කියලා. මෙය ඊට කිසිසේත් සම්බන්ධයක් නැහැ. අපි තේරිම් කාරක සභාවක් පත්කළ යුතු බවටයි මම නිර්දේශ කරන්නේ. ඊට විනිසුරුවන් කැඳවිය යුතු නැහැ. අපි ඒ තරම් දුරට යායුුතු නැහැ. එහි සාමාජිකයින් බහුතරයක් පත්කළ යුතු වන්නේ කාන්තා දේශපාලන බල මණ්ඩලය විසින්."