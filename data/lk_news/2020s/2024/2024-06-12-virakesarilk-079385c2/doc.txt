ஐதேகவின் மத்திய கொழும்பு அமைப்பாளராக ஷராப்தீன் நியமனம்

ஐக்கிய தேசிய கட்சியின் மத்திய கொழும்பு தேர்தல் தொகுதி அமைப்பாளராகக் கொழும்பு மாநகர சபையின் சிரேஷ்ட உறுப்பினர் ஷராப்தீன் நியமிக்கப்பட்டுள்ளார்.

ஐக்கிய தேசிய கட்சி தலைமையகமான சிறிகொத்தவில்  இடம்பெற்ற அமைப்பாளர் நியமன நிகழ்வின் போது ஜனாதிபதியும் கட்சியின் தலைவருமான ரணில் விக்ரமசிங்கவினால் இந்நியமனம் வழங்கிவைக்கப்பட்டது.

ஐக்கிய தேசிய கட்சியின் மத்திய கொழும்பு அமைப்பாளர் பதவியை இதற்கு முன்னர் பழீல் ஏ கபூர்,  டாக்டர் எம்.சீ.எம், கலீல், ரணசிங்க பிரேமதாச, ஜாபிர் ஏ காதர், சிறிசேன குரே, மொஹமட் மஹ்ரூப். முஜிபுர் ரஹ்மான் போன்ற அரசியல் பிரபலங்கள் வகித்திருந்தமை குறிப்பிடத்தக்கதாகும்.