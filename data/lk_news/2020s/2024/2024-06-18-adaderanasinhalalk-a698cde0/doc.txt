විදුලි සංදේශ සංශෝධන පනත් කෙටුම්පත ගැන ශ්‍රේෂ්ඨාධිකරණ තීන්දුව පාර්ලිමේන්තුවට

විදුලි සංදේශ පනත් කෙටුම්පත සම්බන්ධයෙන් ශ්‍රේෂ්ඨාධිකරණ තීන්දුව කථානායකවරයා විසින් අද (18) පාර්ලිමේන්තුවට ඉදිරිපත් කළේය.

ඒ අනුව ශ්‍රී ලංකා විදුලි සංදේශ සංශෝධන පනත් කෙටුම්පතේ වගන්ති කිහිපයක් ආණ්ඩුක්‍රම ව්‍යවස්ථාවට පටහැනි බැවින් එම වගන්ති පාර්ලිමේන්තුවේ විශේෂ බහුතරයකින් සම්මත කරගත යුතු බව ශ්‍රේෂ්ඨාධිකරණය විසින් දැනුම් දී තිබේ.

පනත් කෙටුම්පත පිළිබඳ සිය මතය ප්‍රකාශ කරමින් ශ්‍රේෂ්ඨාධිකරණය වැඩිදුරටත් සඳහන් කර ඇත්තේ, අදාළ වගන්ති සංශෝධනය කිරීමෙන් පනත් කෙටුම්පත පාර්ලිමේන්තුවේ සුළු බහුතරයකින් සම්මත කරගත හැකි බවය.