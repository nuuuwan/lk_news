‘ஜனாதிபதித் தேர்தலை ஒத்திவைக்கும் திட்டம் எதுவுமில்லை’

திட்டமிடப்பட்டது போன்று இவ்வாண்டு ஜனாதிபதித் தேர்தல் நடைபெறும் எனத் தெரிவித்துள்ள அரசாங்க பாராளுமன்ற உறுப்பினர் நிமல் லன்சா, ஜனாதிபதித் தேர்தலை ஒத்தி வைக்கும்  திட்டமெதுவில்லை எனக் கூறியுள்ளார்.

தேர்தலை நேரத்துக்குத் நடாத்தும் தனது எண்ணத்தை ஜனாதிபதி ரணில் விக்கிரமசிங்க வெளிப்படுத்தியதாக லன்சா மேலும் குறிப்பிட்டுள்ளார்.

சர்வஜன வாக்கெடுப்பொன்றின் மூலம் ஜனாதிபதித் தேர்தலை ஒத்தி வைத்து, பாராளுமன்றத்தை இரண்டு ஆண்டுகள் நீடிப்பதற்கான அழைப்பை ஐக்கிய தேசியக் கட்சியின் பாலித ரங்கே பண்டார அழைப்பு விடுத்தமையைத் தொடர்ந்தே மேற்படி கருத்தை லன்சா வெளிப்படுத்தியுள்ளர்.