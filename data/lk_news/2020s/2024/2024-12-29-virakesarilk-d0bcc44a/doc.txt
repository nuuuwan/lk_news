வெவ்வேறு பிரதேசங்களில் ஐஸ், ஹெரோயின் போதைப்பொருள்களுடன் மூவர் கைது

நாட்டின் சில பகுதிகளில் நேற்று சனிக்கிழமை (28) பொலிஸார் மேற்கொண்ட சுற்றிவளைப்பின்போது ஐஸ் மற்றும் ஹெரோயின் போதைப்பொருள்களுடன் மூன்று சந்தேக நபர்கள் கைது செய்யப்பட்டுள்ளனர்.

பேலியகொடை பொலிஸ் பிரிவுக்குட்பட்ட பொரணுகொடுவத்த பகுதியில் 12 கிராம் 500 மில்லி கிராம் ஐஸ் போதைப்பொருளுடன் சந்தேக நபர் ஒருவர் கைது செய்யப்பட்டார்.

இதேவேளை, பானம பொலிஸ் பிரிவுக்குட்பட்ட கிரிமெட்டிய சந்தியில் ஹெரோயின் போதைப்பொருளுடன் சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர்களில் ஒருவரிடமிருந்து 05 கிராம் 220 மில்லி கிராம் ஹெரோயின் போதைப்பொருளும் மற்றைய நபரிடமிருந்து 05 கிராம் 180 மில்லி கிராம் ஹெரோயின் போதைப்பொருளும் கைப்பற்றப்பட்டுள்ளது.

பானம பகுதியைச் சேர்ந்த 24 மற்றும் 31 வயதுடைய சந்தேக நபர்களே கைது செய்யப்பட்டுள்ளனர்.