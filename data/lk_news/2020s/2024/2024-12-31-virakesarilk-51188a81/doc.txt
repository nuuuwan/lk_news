அரசியலமைப்பு பேரவையில் மூன்று விடயங்கள் ஆராய்வு

இலஞ்சம் அல்லது ஊழல் பற்றிய குற்றச்சாட்டுக்களைப் புலனாய்வு செய்வதற்கான ஆணைக்குழுக்கான அங்கத்தவர்களை நியமனம் செய்தல், மேன்முறையீட்டு நீதிமன்றத்துக்கான இரண்டு நீதிபதிகளுக்கான அங்கீகாரத்தினை அளித்தல், வலிந்து காணாமலாக்கப்பட்டவர்கள் பற்றிய அலுவலகத்துக்கான இரண்டு வெற்றிடங்களை நிரப்புதல் தொடர்பில் அரசியலமைப்பு பேரவையில் ஆராயப்பட்டுள்ள போதும் இறுதியான தீர்மானம் எடுக்கப்படவில்லை.

இந்நிலையில் அரசியலமைப்பு பேரவை மீண்டும் எதிர்வரும் வெள்ளிக்கிழமை கூடி மேற்படி விடயங்கள் சம்பந்தமாக தீர்மானங்கள் எடுப்பதென இணக்கம் காணப்பட்டுள்ளது.

சபாநாயகர் (வைத்தியகலாநிதி) ஜகத் விக்கிரமரத்ன தலைமையில் செவ்வாய்க்கிழமை ( 31) அரசியலமைப்பு பேரவை கூடியிருந்தது.

இதன்போது பிரதமர் ஹரிணி அமசூரிய, எதிர்க்கட்சித்தலைவர் சஜித் பிரேமதாச உட்பட ஏனைய அங்கத்தவர்களும் பங்கேற்றிருந்தனர்.