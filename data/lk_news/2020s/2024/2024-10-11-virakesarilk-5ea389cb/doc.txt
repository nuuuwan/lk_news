'உலகநாயகன்' கமல்ஹாசன் வெளியிட்ட 'லெவன்' படத்தின் முதல் பாடல்

தமிழ் ரசிகர்களுக்கும் அறிமுகமான தெலுங்கின் முன்னணி நட்சத்திர நடிகரான நவீன் சந்திரா கதையின் நாயகனாக நடித்திருக்கும் ' லெவன் ' எனும் திரைப்படத்தில் இடம் பெற்ற முதல் பாடலும், பாடலுக்கான லிரிக்கல் வீடியோவும் வெளியிடப்பட்டிருக்கிறது.

இதனை 'உலகநாயகன்' கமல்ஹாசன் அவருடைய இணைய பக்கத்தில் வெளியிட்டு, படக்குழுவினருக்கு வாழ்த்து தெரிவித்திருக்கிறார்.

அறிமுக இயக்குநர் லோகேஷ் அஜில்ஸ் இயக்கத்தில் உருவாகி இருக்கும் 'லெவன்' எனும் திரைப்படத்தில் நவீன் சந்திர, ரியா ஹரி,  ஷசாங்க், ரவி வர்மா, கீர்த்தி தாம ராஜு, அபிராமி, 'ஆடுகளம்' நரேன், திலீபன், ரித்விகா, அர்ஜய் உள்ளிட்ட பலர் நடித்திருக்கிறார்கள்.

கார்த்திக் அசோகன் ஒளிப்பதிவு செய்திருக்கும் இந்த திரைப்படத்திற்கு டி. இமான் இசையமைத்திருக்கிறார் .

புலனாய்வு பாணியிலான இந்த திரைப்படத்தை ஏ ஆர் எண்டர்டெயின்மென்ட் பட நிறுவனம் சார்பில் தயாரிப்பாளர்கள் அஜ்மல் கான் மற்றும் ரியா ஹரி ஆகியோர் இணைந்து தயாரித்திருக்கிறார்கள்.

இத்திரைப்படத்தின் அனைத்து பணிகளும் நிறைவடைந்து வெளியீட்டிற்காக காத்திருக்கிறது. இந்நிலையில் இப்படத்தில் இடம்பெற்ற ' தி  டெவில் இஸ் வெயிட்டிங்' என ஆங்கில மொழியில் தொடங்கும் முதல் பாடலும், பாடலுக்கான லிரிக்கல் வீடியோவும் வெளியிடப்பட்டிருக்கிறது.

இந்த பாடலை இயக்குநரும், பாடலாசிரியருமான லோகேஷ் அஜில்ஸ் எழுத, நடிகையும், பின்னணி பாடகியுமான ஸ்ருதிஹாசன் பாடியிருக்கிறார்.

டி. இமானின் மயக்கும் இசை மெட்டுகளில் ஸ்ருதிஹாசனின் குரலில் இந்தப் பாடல் ஒலிப்பதால் இளைய தலைமுறை ரசிகர்களை வெகுவாக கவர்ந்திருக்கிறது.