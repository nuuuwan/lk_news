சர்வதேச விருதை வென்ற 'பராரி '

'தோழர் வெங்கடேசன்' எனும் படத்தின் மூலம் தமிழ் ரசிகர்களிடத்தில் அறிமுகமாகி, பிரபலமான நடிகர் ஹரி சங்கர் கதையின் நாயகனாக நடித்திருக்கும் 'பராரி' எனும் திரைப்படம், ஹுஸ்டன் நகரில் நடைபெற்ற சர்வதேச திரைப்பட விழாவில் சிறந்த வெளிநாட்டு திரைப்படத்திற்கான விருதை வென்றிருக்கிறது.

அறிமுக இயக்குநர் எழில் பெரியவேடி இயக்கத்தில் உருவாகி இருக்கும் 'பராரி' எனும் திரைப்படத்தில் ஹரி சங்கர் , சங்கீதா உள்ளிட்ட பலர் நடித்திருக்கிறார்கள்.

ஸ்ரீதர் ஒளிப்பதிவு செய்திருக்கும் இந்த திரைப்படத்திற்கு ஷான் ரோல்டன் இசையமைத்திருக்கிறார். இந்தத் திரைப்படத்தை காலா பிலிம்ஸ் பிரைவேட் லிமிடெட் எனும் நிறுவனம் சார்பில் தயாரிப்பாளர் ஹரி சங்கர் தயாரித்திருக்கிறார்.‌ இந்தத் திரைப்படத்தை இயக்குநர் ராஜு முருகன் வழங்குகிறார்.

விரைவில் பட மாளிகையில் வெளியாகவிருக்கும் 'பராரி' திரைப்படம் 57 ஆவது வேர்ல்ட் ஃபெஸ்ட் ஹுஸ்டன்  ரெமி விருதிற்கான சர்வதேச திரைப்பட விழாவில், சிறந்த வெளிநாட்டு திரைப்படத்திற்கான வெண்கல பதக்கத்தை வென்றிருக்கிறது.

குறைந்த முதலீட்டில் தயாரிக்கப்பட்ட தமிழ் படம் சர்வதேச திரைப்பட விழாவில் பங்கு பற்றி, விருதினை வென்றால் அதன் பிறகு அப்படத்திற்கு தமிழ் திரையுலகில் சந்தை மதிப்பு கிடைக்கும் என்ற ட்ரெண்ட் இன்னும் நீடிப்பதால் 'பராரி' திரைப்படத்திற்கு ரசிகர்களிடையேயும், திரையுலகினரிடையேயும் வரவேற்பு கிடைக்கும் என எதிர்பார்க்கப்படுகிறது.