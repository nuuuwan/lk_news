ரயில் ஊடாக சரக்கு போக்குவரத்தை மேம்படுத்த புதிய திட்டங்கள்! - பிமல் ரத்நாயக்க

ரயில் ஊடாக சரக்கு போக்குவரத்தை மேம்படுத்தும் வகையில் புதிய திட்டங்கள் ஆரம்பிக்கப்படும் என போக்குவரத்து, நெடுஞ்சாலைகள், துறைமுகங்கள் மற்றும் சிவில் விமான சேவைகள் அமைச்சர் பிமல் ரத்நாயக்க தெரிவித்துள்ளார்.

ரயில்வே தலைமையகத்தில் நேற்று வியாழக்கிழமை (12) ரயில்வே திணைக்கள அதிகாரிகள் மற்றும் தொழிற்சங்க பிரதிநிதிகளுக்கு இடையில் நடைபெற்ற கலந்துரையாடலையடுத்து ஊடகங்களுக்கு கருத்து தெரிவிக்கும்போதே அவர் இதனை தெரிவித்துள்ளார்.

ரயில்வே திணைக்களத்தில் நிலவும் ஊழியர் பற்றாக்குறைக்கு உரிய தீர்வுகளை வழங்குவதாகவும் அவர் தெரிவித்துள்ளார்.

ரயில் தாமதம் மற்றும் ரயில் கோளாறுகளை தடுப்பது தொடர்பில் கவனம் செலுத்தப்பட்டுள்ளதாகவும் ரயில் சேவையை அபிவிருத்தி செய்வதற்கு வரவு - செலவு திட்ட யோசனைகள் சமர்ப்பிக்கப்பட்டுள்ளதாகவும் அமைச்சர் பிமல் ரத்நாயக்க தெரிவித்தார்.

அங்கு அவர், துறைமுகத்தின் கிழக்கு முனையத்தை அடுத்த ஆண்டு ஜூன் 30ஆம் திகதிக்குள் தயார் செய்து முடிக்க வேண்டும் என்பதே அரசின் முக்கிய இலக்கு என்று தெரிவித்தார்.