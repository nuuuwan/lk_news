අපේක්ෂකයන්ගේ  පෝස්ටර්  668,676 ක් පොලීසියෙන් ගලවලා

මෙවර ජනාධිපතිවරණය වෙනුවෙන් ඉකුත් මස 17 දා සිට මැතිවරණ  ප්‍රචාරණ කටයුතු අවසන් කෙරුණු අද දින දක්වා නීති විරෝධී ලෙස ප්‍රදර්ශනය කෙරුණු  පෝස්ටර් 668,676 ක් පොලීසිය මගින් ඉවත් කර එවැනි තවත් පෝස්ටර් 219,203 ක් පොලිස් භාරයට ගෙන ඇතැයි පොලීසිය පවසයි.

එයට අමතරව ප්‍රචාරක බැනර් 1609 ක් ඉවත් කර 1176 ක් පොලිස් බාරයට ගත් බවත් ,කටවුට් 1613 ක් ඉවත්කර 1632 ක් පොලිස් බාරයට ගත් බවත් පොලීසිය කියයි.තවත්  දැන්වීම් හා අනෙකුත් ප්‍රචාරක පත්‍රිකා 7829 ක් ඉවත්කර  10974 ක් පොලිස් බාරයට ගත් බවද පොලීසිය පැවසීය.