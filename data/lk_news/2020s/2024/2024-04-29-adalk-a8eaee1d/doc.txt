මුුහුණුපොත හරහා සංවධානය කල පාසල් සිසු සිසුවියන් 110 ක් සහභාගීවූ සාදය

අවුරුදු උත්සවයක් පවත්වාගෙන යන මුවාවෙන් පාසල් නොගොස් උසස් පෙළ සිසු,සිසුවියන් මුහුණු පොතෙන් සංවිධානය කොට අද(29) අම්බලන්ගොඩ දෙල්දූව පදේශයේ හෝටලයක පැවැත්වීමට තිබූ මිතුරු සාදයක් විසුරුවා හැරීමට පියවර ගත් බව අම්බලන්ගොඩ පොලීසිය කියයි.

සිය පොලිස් ස්තානයේ නිලධාරීන් එම ස්ථානයට  අද(29) උදෑසන යනවිටත් එම හෝටලයට අවුරුදු දහනවකක් පමන වන මෙවර උසස් පෙළ විභාගයට පෙනී සිටින සිසු,සිසුවියන් විශාල පිරිසක් පැමිණ සිටිය බව ද පොලීසිය කියයි.

පාසල් නොගොස් මිතුරු සාදයට බහුල වශයෙන්ම පේම සම්බන්ධතා පවත්වාගෙන යන සිසු,සිසුවියන් ඇතුලු 110ක් සහභාගිවීමට නියමිතව තිබූ බවත් පොලීසිය කියයි.

මේ අවස්ථාවට සහභාගී වන එක් අයෙකුගෙන් රුපියල් දහස බැගින් එකතු කර ඇති බව අනාවරණයවූ බව ද පොලීසිය කියයි.

අවුරුදු උත්සවයක් පැවැත්විය යුත්තේ කීඩාංගණයක බවත් මේ තරුණ ,තරුණියන් හෝටලයක් මේ සදහා තෝරාගෙන තිබුණේ අවුරුදු උත්සවයේ නමින් මිතුරු සාදයක් පැවැත්වීමට බවද අනාවරණයවූ බවද පොලීසිය කියයි.

අම්බලන්ගොඩ පාසලක සිසුන් කණ්ඩායමක් මෙය මෙහෙයවා තිබූ බවත් එම විදුහලේ විදුහල්පතිවරයාද මේ සම්බන්ධයෙන් සිය විරෝධතාව මේ දෙමාපියන් වෙතට දුරකතන මාර්ගයෙන් දන්වා ඇති බව ද පොලීසිය කියයි.

අද එම පාසලේ උසස් පෙළ සිසු ඝනත්වය අඩුවිම නිසා එහි උසස් පෙළ පන්ති පවත්වාගෙන යාමට නොහැකි තත්ත්වයක් උද්ගතව තිබූ බව ද පොලීසිය කියයි.