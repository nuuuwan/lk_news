தேசபந்துவுக்கு எதிரான மனுக்கள் விசாரணைக்கு நாள் குறிப்பு

தேசபந்து தென்னகோனை பொலிஸ் மா அதிபராக நியமிப்பதற்கு எடுக்கப்பட்ட தீர்மானத்தை இரத்து செய்யுமாறு கோரி தாக்கல் செய்யப்பட்டுள்ள அடிப்படை உரிமை மனுக்கள் விசாரணைக்கு எடுத்துக்கொள்ளப்பட உள்ளன.

குறித்த மனுக்களை  2025 ஆம் ஆண்டு பெப்ரவரி 24 மற்றும் 25 ஆம் திகதிகளில் விசாரணைக்கு எடுத்துக்கொள்ள உயர்  நீதிமன்றம் இன்று (11) உத்தரவிட்டுள்ளது.

பேராயர் மல்கம் ரஞ்சித், இளம் ஊடகவியலாளர்கள் சங்கம் உள்ளிட்ட 08 தரப்பினரால் இந்த மனுக்கள் தாக்கல் செய்யப்பட்டுள்ளன.

யசந்த கோதாகொட,  அச்சல வெங்கப்புலி மற்றும் அர்ஜுன ஒபேசேகர ஆகிய மூவரடங்கிய உயர் நீதிமன்ற நீதிபதிகள் குழாம் முன்னிலையில் இந்த மனுக்கள் இன்று விசாரணைக்கு எடுத்துக்கொள்ளப்பட்ட நிலையில் இந்த உத்தரவு பிறப்பிக்கப்பட்டுள்ளது.