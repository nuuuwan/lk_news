ஜனாதிபதியின் பதவிக்காலம்: திங்கள் ஆராய்வு

தற்போதைய ஜனாதிபதியின் பதவி காலம் தொடர்பில் தெளிவூட்டுமாறு கோரி உயர் நீதிமன்றத்தில் தாக்கல் செய்யப்பட்ட அடிப்படை உரிமை மனுவை  திங்கட்கிழமை (08) ஆராய்வதற்கு உயர் நீதிமன்றம் வியாழக்கிழமை (04) தீர்மானித்தது.

இந்த மனுவை ஆராய்வதற்கு  ஐந்து  நீதியரசர்கள் அடங்கிய குழாமை, பிரதம நீதியரசர் ஜயந்த ஜயசூரிய நியமித்துள்ளார்.

தனது  தலைமையில் உயர் நீதிமன்ற நீதியரசர்களான விஜித் மலல்கொட, முர்து பெர்ணாண்டோ, பிரித்தீ பத்ம சூரசேன, எஸ். துரைராஜா ஆகியோரே  இந்த மனுவை ஆராயவுள்ளனர்