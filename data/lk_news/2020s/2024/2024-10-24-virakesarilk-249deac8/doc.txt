தெற்காசிய மகளிர் கால்பந்தாட்ட சம்பியன்ஷிப்: இலங்கை - நேபாளம் இன்று மோதுகின்றன

நேபாளத் தலைநகர் கத்மண்டு தசரத் விளையாட்டரங்கில் நடைபெற்றுவரும் தெற்காசிய மகளிர் கால்பந்தாட்ட சம்பியன்ஷிப் 2024 போட்டியில் இலங்கையும் நேபாளமும் இன்னும் சற்று நேரத்தில் மோதவுள்ளன.

பி குழுவுக்கான இப் போட்டியில் பலம்வாய்ந்த நேபாளத்தை கட்டுப்படுத்தும் குறிக்கோளுடன் இலங்கை களம் இறங்கவுள்ளது.

மாலைதீவுகளுடனான போட்டியில் 1 - 0 என வெற்றிபெற்ற இலங்கை அடுத்த போட்டியில் பூட்டானிடம் 1 - 4 என தோல்வி அடைந்தது.

இக் குழுவில் 2 வெற்றிகளுடன் முதலிடத்தில் இருக்கும் நேபாள அணியில் பிரான்ஸ் கழகத்தில் விளையாடும் சபித்ரா பண்டாரி உட்பட தொழில்முறை வீராங்கனைகள் இடம்பெறுவதால் இப் போட்டி இலங்கை அணிக்கு கடினமாக அமையும் என்பதில் சந்தேகம் இல்லை.

இலங்கை அணிக்கு துஷானி மதுஷிக்கா தலைவராக விளையாடுவதுடன் பாஸ்கரன் ஷானு, செல்வராஜ் யுவராணி, சிவனேஸ்வரன் தர்மிகா ஆகிய வீராங்கனைகளும் முதல் பதினொருவர் அணியில் இடம்பெறுகின்றனர்.