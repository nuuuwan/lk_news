அர்ஜுன் தாஸுடன் முதன்முறையாக இணையும் அதிதி ஷங்கர்

'கைதி' படத்தின் மூலம் தமிழ் திரையுலகில் அறிமுகமாகி பிரபலமானாலும், 'அநீதி' படத்தின் மூலம் கதையின் நாயகனாக உலா வர தொடங்கியிருக்கும் நடிகர் அர்ஜுன் தாஸ் கதையின் நாயகனாக மீண்டும் முதன்மையான வேடத்தில் நடித்திருக்கும் பெயரிடப்படாத திரைப்படத்தில் அவருக்கு ஜோடியாக இளம் நட்சத்திர நடிகை அதிதி ஷங்கர் நடிக்கிறார் என படக் குழுவினர் பிரத்யேக புகைப்படத்தை வெளியிட்டு தெரிவித்துள்ளனர்.

அறிமுக இயக்குநர் விக்னேஷ் ஸ்ரீகாந்த் இயக்கத்தில் உருவாகும் பெயரிடப்படாத திரைப்படத்தில் அர்ஜுன் தாஸ் - அதிதி ஷங்கர் ஆகியோர் நாயகன்- நாயகியாக நடிக்கிறார்கள். அரவிந்த் விஸ்வநாதன் ஒளிப்பதிவு செய்யும் இந்த திரைப்படத்தை மில்லியன் டொலர் ஸ்டுடியோஸ் நிறுவனம் சார்பில் தயாரிப்பாளர் யுவராஜ் கணேசன் தயாரிக்கிறார்.

வி. ஆர். வம்சி இணை தயாரிப்பாளராக பணியாற்றும் இந்த திரைப்படத்தின் தொடக்க விழா சென்னையில் சிறப்பாக நடைபெற்றது.

'காந்த குரலோன்' அர்ஜுன் தாஸ் - திறமையான இளம் நடிகை அதிதி ஸங்கர் முதன்முறையாக இணைந்திருப்பதால் இவர்களின் திரை தோற்ற ரசாயன மாற்றம் ரசிகர்களை உற்சாகப்பட வைக்கும் என திரையுலகினர் எதிர்பார்க்கிறார்கள்.

இதன் காரணமாகவே இப்படத்திற்கு அறிவிப்பு நிலையிலேயே பெரும் ஆர்வம் ரசிகர்களிடத்தில் உண்டாகி இருக்கிறது.