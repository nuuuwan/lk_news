பொலிஸ்மா அதிபர் தொடர்பான நீதிமன்ற உத்தரவை அமைச்சரவை மாற்றமுடியாது - சாலியபீரிஸ்

பொலிஸ்மா அதிபர் தொடர்பான நீதிமன்ற உத்தரவை அமைச்சரவை மாற்றமுடியாது என இலங்கை சட்டத்தரணிகள் சங்கத்தின் முன்னாள் தலைவர் சட்டத்தரணி சாலியபீரிஸ் தெரிவித்துள்ளார்.

பொலிஸ்மா அதிபர் தொடர்பில் உயர்நீதிமன்றம் விடுத்துள்ள உத்தரவு தொடர்பிலும் அது தொடர்பான சட்டவிடயங்கள் தொடர்பிலும் ஆராய்ந்து அடுத்த இரு தினங்களிற்குள் முடிவை தெரிவிப்பதற்கு அமைச்சரவை தீர்மானித்துள்ளதாக தகவல்கள் வெளியாகியுள்ளன.

அமைச்சரவை எவ்வாறான தீர்மானத்தை எடுத்தாலும்,தேசபந்து தென்னக்கோனிற்கு எதிரான மனுக்கள் தொடர்பான இறுதி தீர்ப்புகள் வெளியாகும் வரை அவர் பொலிஸ்மா அதிபராக பணிபுரிவதை  நீதிமன்றம் கட்டுப்படுத்தியுள்ளது.

நீதிமன்றத்தின் உத்தரவை எந்த தரப்பாவது மீற முயன்றால் அது நீதிமன்ற அவமதிப்பாக கருதப்படும்.