கப்பலில் வெளியிடப்பட்ட ' பன் பட்டர் ஜாம்' படத்தின் செகண்ட் லுக்

நடிகர் ராஜு ஜெயமோகன் கதையின் நாயகனாக நடித்திருக்கும் 'பன் பட்டர் ஜாம் ' எனும் திரைப்படத்தின் செகண்ட் லுக் போஸ்டர் வெளியிடப்பட்டது.

தமிழ் சினிமாவில் முதன்முறையாக இந்த போஸ்டர் கடலில் பிரம்மாண்டமான கப்பலில் பயணம் மேற்கொள்ளும் போது பட குழுவினரால் வெளியிடப்பட்டிருக்கிறது.

இயக்குநர் ராகவ் மிர்தாத் இயக்கத்தில் உருவாகி இருக்கும் ' பன் பட்டர் ஜாம் ' எனும் திரைப்படத்தில் ராஜு ஜெயமோகன், அதியா பிரசாத், பவ்யா தரிகா, சார்லி, சரண்யா பொன்வண்ணன், தேவதர்ஷினி, மைக்கல் தங்கதுரை உள்ளிட்ட பலர் நடித்திருக்கிறார்கள்.

பாபு குமார் ஒளிப்பதிவு செய்திருக்கும் இந்த திரைப்படத்திற்கு நிவாஸ் கே. பிரசன்னா இசையமைத்திருக்கிறார்.

இந்தத் திரைப்படத்தை ரெயின் ஆஃப் ஆரோஸ்  என்டர்டெய்ன்மென்ட் எனும் பட நிறுவனம் சார்பில் தயாரிப்பாளர் சுரேஷ் சுப்ரமணியன் தயாரித்திருக்கிறார்.

இந்தத் திரைப்படத்தின் டைட்டில் லுக் ஏற்கனவே வெளியாகி பெரும் வரவேற்பை பெற்றது. இந்நிலையில் இப்படத்தின் செகண்ட் லுக் போஸ்டர் வெளியாகி ரசிகர்களின் கவனத்தை கவர்ந்திருக்கிறது.

அதிலும் குறிப்பாக கதையின் நாயகனாக நடித்திருக்கும் ராஜு மோகன் நாயகிகளாக நடித்திருக்கும் அதியா பிரசாத் மற்றும் பவ்யா தரிகா ஆகிய மூவரும் பழங்கால மன்னர் மற்றும் அரசியை போல் தோற்றமளிப்பதால் ரசிகர்களின் வரவேற்பை பெற்றிருக்கிறது.