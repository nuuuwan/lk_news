பன்விலையில் சாராயத் தவறணை திறப்பதற்கு சமயத் தவைர்கள் எதிர்ப்பு

கண்டி, பன்விலைப் பிரதேசத்தில் சாரயத் தவறணை ஒன்று புதிதாக ஆரம்பிக்கப்படுவதற்கு தமது எதிர்ப்பைத் தெரிவித்து இதில் மகா சங்கத்தினர் தலையிட வேண்டும் என கோரிக்கை விடுத்து அஸ்கிரிய பீட மகாநாயக்கத் தேரரிடம் சர்வமத தலைவர்கள் மகஜர் ஒன்றைக் கையளித்தனர்.

பன்விலை நகரில் அமைக்கப்பட உள்ள சாராயத் தவறணையை உடன் நிறுத்துமாறு பன்வில சாசனரக்சக பல மண்டல பதிவாளர் சாஸ்திரபதி பண்டித நிக்கவெவ பஞ்சாசேகர தேரரும் பிரதேசத்திலுள்ள மற்றும் சமயத் தலைவர்கள் இதனைக் கையளித்தனர்.

சியம்  மகா நிக்காயாவின் அஸ்கிரி பிரிவின் மகாநாயக்கர் வரகாகொட ஞானரதன விடம் கடிதம் ஒன்றைக் கையளித்து மேற்படி வேண்டுகோளை விடுத்தனர்.

மேற்படி தவறணை திறக்கப்டுமாயின் அது பிரதேசத்தில் வசிக்கும் பல்வேறு இனங்களின்  தேசிய ஒற்றுமைக்கும், இன நல்லுறவுக்கும் ஆபத்து ஏற்படுவதுடன் குடும்பம் என்ற அலகு சிதைவடையும் எனவும் இந்து, இஸ்லாம், பௌத்த, கத்தோலிகக மதகுருக்கள் இணைந்து தெரிவித்துள்ளனர்.

மேற்படி வேண்டுகோளின் பிரதிகள் ஜனாதிபதி, பௌத்த சமய ஆணையாளர், பொலிஸ் திணைக்கள தலைவர், அரச அதிபர், கலால் ஆணையாளர் உற்பட பலருக்கு அனுப்பிவைக்கப்பட்டுள்ளன.