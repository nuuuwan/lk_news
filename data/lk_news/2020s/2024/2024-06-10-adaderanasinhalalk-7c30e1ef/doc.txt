රියදුරුගේ නුවණින් ජීවිත 5ක් බේරෙයි

මහනුවර - දිගන මාර්ගයේ කෙන්ගල්ල ප්‍රදේශයේදී දිරාගිය ගසක් කඩාවැටිමෙන් පස්දෙනෙක් තුවාල ලබා රෝහල්ගතකර තිබේ.

අද උදැසන 6.00 පමණ කෙන්ගල්ල ප්‍රදේශයේ මාර්ගය ආසන්නයේ පාළු ඉඩමක තිබු දිරාගිය සියඔලා ගසක් හිටි හැටියේම මාර්ගයට ඇදවැටී තිබුණි.

ඒ මොහොතේ දිගන සිට මහනුවර දක්වා පාසල් ළමුන් ප්‍රවාහනය කළ වෑන් රථයක් ගමන් කර තිබේ.

ඇද වැටෙමින් තිබූ විශාල ගස දුටු වෑන් රථයේ රියදුරුට රිය පාලනය කරගැනීමට නොහැකිව මාර්ය අසල තිබු පැති බැම්මක හා දුරකථන කුලුනක හැපී තිබේ.

එම අවස්ථාවේ වෑන්රථයේ පාසල් ළමුන් තිදෙනෙක් හා ගුරුවරියන් දෙදෙනෙකු ඇතුළු හය දෙනෙක් ගමන් කරමින් සිටි අතර එහිදී රියදුරා ට බරපතළ තුවාල සිදුව තිබුණි.

ගුරුවරියන් හා තුවාල ලැබූ පාසල් දරුවන් එම මොහොතේ ම රෝහල්ගත කළ අතර ඔවුන්ගේ තත්ත්වය බරපතළ නොවන බව වාර්තා වෙයි.

එම දිරාගිය ගස ඉවත්කරදෙන ලෙස අදාළ ඉඩමේ හිමිකරුට හා රාජ්‍ය ආයතන කිහිපයකට දන්වා තිබුණත් ඒ කිසිවෙක් ඒ සම්බන්ධයෙන් කිසිදු ක්‍රියාමාර්ගයක් නොගත් බව අසල්වාසින් පැවසීය.