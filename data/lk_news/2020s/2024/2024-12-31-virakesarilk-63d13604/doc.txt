அரிசி தட்டுப்பாடு ; பாற்சோற்றுக்கு ஆபத்து

இந்நிலையில், நாளை 2025 ஆம் ஆண்டு புத்தாண்டை வரவேற்க மக்கள் ஆவலுடன் காத்துக் கொண்டுடிருக்கும் சூழ்நிலையில்,  சந்தையில் நாட்டு அரிசி மற்றும் வெள்ளை பச்சை அரிசி வகைகளுக்கு தட்டுப்பாடு ஏற்பட்டுள்ளதாக தெரிவிக்கப்படுகிறது.

பாற்சோறு தயாரிப்பதற்கு வெள்ளை பச்சை அரிசியே அநேகமாக பயன்படுகின்ற நிலையில், சந்தையில் இத்தகைய உள்நாட்டு அரிசி வகைகளுக்கு கடும் தட்டுப்பாடு நிலவுவுதாக மரதகஹமுல அரிசி வியாபாரிகள் சங்கத்தின் உறுப்பினர் எஸ்.எஸ்.ரணசிங்க தெரிவித்துள்ளார்.

அரிசி தட்டுப்பாடு மற்றும் அரிசி உற்பத்தியாளர்கள் கையிருப்புகளை மறைத்து வைத்திருப்பதாக எழுந்த குற்றச்சாட்டுக்களை அடுத்து, ஜனாதிபதி அனுரகுமார திஸாநாயக்க அரிசி வியாபாரிகளுக்கு நாட்டு அரிசியை கிலோ ஒன்றுக்கு மொத்த விலையில் 225 ரூபாவிற்கும் சில்லறை விலையாக 230 ரூபாவிற்கும் நுகர்வோருக்கு விற்குமாறு பணிப்புரை விடுத்தார்.

இந்த இரண்டு வகைகளும் நாட்டில் அதிகம் பயன்படுத்தப்படுவதோடு,  இலங்கையின் பிரதான உணவாக அரிசி உள்ளது.

அத்துடன், இறக்குமதி மீதான கட்டுப்பாடுகளையும் அரசாங்கம் நீக்கியதோடு, 75,000 தொன் அரிசி இறக்குமதி செய்யப்பட்டுள்ளது.

சரியான விலையில் விற்பனை செய்ய வியாபாரிகள் மறுப்பதால், சில அரிசி வகைகளுக்கு தட்டுப்பாடு ஏற்பட்டுள்ளதாக முறைப்பாடு  எழுந்துள்ளது.

அரிசி வர்த்தகம் அரசியல்மயப்படுத்தப்பட்டுள்ளது. தற்போதைய அரசாங்கம் பற்றாக்குறைக்கு பொறுப்பேற்கவில்லை என்றாலும், பிரச்சினையை நிவர்த்தி செய்வதற்கான நடைமுறை நடவடிக்கைகளை எடுக்கவில்லை என தெரிவித்துள்ளார்.

“நவம்பர், டிசம்பர், ஜனவரி ஆகிய மாதங்களில் அரிசி விலையும் வட்டி விகிதமும் அதிகரிப்பது இயற்கையானது. நெருக்கடியை நிர்வகிப்பதற்கான சரியான பொறிமுறை இல்லாதது தற்போதைய இக்கட்டான நிலைக்கு தள்ளப்பட்டுள்ளது. புத்தாண்டுக்கு பாற்சோறு சமைக்க நாட்டு அரிசி வகைகளை பெற்றுக்கொள்வது கடினமாக உள்ளது என தெரிவித்துள்ளார்.

ஒரு கிலோ அரிசிக்கு தற்போது 65 ரூபாயாக உள்ள இறக்குமதி வரியை குறைக்க வேண்டும் எனவும் வியாபாரிகள் கோரிக்கை விடுத்துள்ளனர்.

அரிசி வியாபாரிகள் சங்கத்தின் தலைவர் பி.கே. ரஞ்சித், வெள்ளை பச்சை அரிசி  மற்றும் நாட்டு அரிசிக்கு கடும் தட்டுப்பாடு நிலவுகிறது, மற்றைய அரிசி வகைகளும் நிர்ணயிக்கப்பட்ட விலைக்கு மேல் விற்பனை செய்யப்படுகின்றன.

அத்தியாவசியப் பொருள்கள் இறக்குமதியாளர்கள் மற்றும் வர்த்தகர்கள் சங்கத்தின் செய்தித் தொடர்பாளர் கூறுகையில், போதுமான அளவு அரிசி இறக்குமதி செய்யப்பட்டுள்ளன. ஆனால், விலைக் கட்டுப்பாடு காரணமாக மொத்த வியாபாரிகள் கொள்முதல் செய்ய தயங்குகின்றனர்,'' என தெரிவித்துள்ளார்.