பொருளாதார நெருக்கடிக்கு காரணமானவர்கள் தேர்தல் மேடைகளில் தோன்றி மீண்டும் மக்கள் ஆணையை கோருகின்றனர்-அரகலய போராட்ட இயக்கத்தின் ஜனாதிபதி வேட்பாளர் நுவான் போபகே

மக்கள் எதிர்கொள்ளும் பொருளாதார நெருக்கடிகளிற்கு காரணமானவர்கள்  மீண்டும் மேடைகளில் தோன்றி மக்களின் ஆணையை கோருகின்றனர் என அரகலய போராட்டக்காரர்கள் இணைந்து உருவாக்கியுள்ள மக்கள் போராட்ட முன்னணியின் ஜனாதிபதி வேட்பாளர் சட்டத்தரணி நுவான் போபகே தெரிவித்துள்ளார்

மக்கள் போராட்ட முன்னணியின் செய்தியாளர் மாநாட்டில் கருத்து தெரிவித்துள்ள அவர் மேலும் குறிப்பிட்டுள்ளதாவது

கடந்த இரண்டு மூன்று வருடங்களாக மக்கள் வறுமையின் பிடியில் சிக்குண்டுள்ளனர், நாட்டின் சனத்தொகையில் 30 வீதத்திற்கும்  அதிகமான மக்கள் வறுமையால் பாதிக்கப்பட்டுள்ளனர்.

மந்தபோசாக்கு மரணவிகிதம் பல மடங்காக அதிகரிக்கின்றது - மக்கள் நாளாந்த வாழ்க்கையை கொண்டு செல்வதில்பெரும் நெருக்கடியை எதிர்கொண்டுள்ளனர்.

இந்த நெருக்கடிக்கு காரணமானவர்கள் பொறுப்பாளிகள் என குற்றம்சாட்டப்பட்டவர்கள் மீண்டும் மக்கள் முன்னிலையில் தோன்றி ஜனாதிபதி தேர்தலில் மக்கள் ஆணையை கோருகின்றனர்.

எனக்கு பின்னால் உள்ள இந்த முகங்களை பார்க்குமாறு உங்கள் அனைவரையும் கேட்டுக்கொள்கின்றேன் இந்தமுகங்களே கடந்த சில வருடங்களாக ஒடுக்கப்பட்டவர்களின் உரிமைகளிற்காக தமிழ் முஸ்லீம் மலையக  மக்களின் உரிமைகளிற்காக ஸ்ரீ புறக்கணிக்கப்பட்டவர்களின் உரிமைகளிற்காககுரல்கொடுத்தவர்கள்,பிரதிநிதித்துவம் செய்தவர்கள்.

அவர்கள் எப்போதும் சமத்துவம் என்ற ஒரு கொள்கைக்காக போரிட்டார்கள். சமூக பாரபட்சம் என்பதற்கு எதிராக போரிட்டார்கள்.

மாணவர்கள் போராட்டங்களில் ஈடுபட்டவேளை மாணவர்களின் போராட்டங்களிற்கு தலைமை தாங்கிய மாணவதலைவர்கள் இங்கு உள்ளனர்.

இங்குள்ளவர்களை பார்த்தீர்கள் என்றால் தொழிலாளர்கள் போராட்டத்தில் ஈடுபட்டவேளை அவர்களிற்கு தலைமைதாங்கிய உண்மையாக தலைமைதாங்கிய குரல்கொடுத்தவர்கள் இங்கு உள்ளனர்.

ஆகவே கடந்த ஒரு தசாப்தகாலமாக மக்களிற்காக போராடியவர்களே இங்கு கூடி உள்ளனர் என்ற உத்தரவாதம் மக்களிற்கு வழங்கப்பட்டுள்ளது.

ரணில் விக்கிரமசிங்க ஜனாதிபதி தேர்தலில் போட்டியிடவுள்ளதாக அறிவித்துள்ளார் - யார் இந்த ரணில்விக்கிரமசிங்க , இந்த சமூகத்தின் வீழ்ச்சிக்கு காரணமான குற்றவாளிகளில் ஒருவர் அவர்.

அனைத்து வேட்பாளர்களும் ரணில் விக்கிரமசிங்க சார்பு பொருளாதார கொள்கையை கொண்டவர்கள்,  சர்வதேச நாணயநிதியத்தின் கொள்கைகளிற்கு ஆதரவானவர்கள், இந்தியாவின் தலையீட்டிற்கு  நவதாரளவாத  கொள்கைக்கு ஆதரவானவர்கள்.