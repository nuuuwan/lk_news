செங்கடல் பகுதியில் மீண்டும் ஹெளத்தி கிளர்ச்சியாளர்களின்  தாக்குதல்கள் மீண்டும் அதிகரிப்பு- கிரேக்க கப்பல் மீது தாக்குதல்

செங்கடல் பகுதியில் கிரேக்கத்திற்கு சொந்தமான வணிக கப்பல் மீது ஹெளத்தி கிளர்ச்சியாளர்கள் தாக்குதலை மேற்கொண்டுள்ளனர்.

ஹெளத்தி கிளர்ச்சியாளர்களின் தாக்குதலை தொடர்ந்து அந்த கப்பலில் இருந்தவர்கள் பாதுகாப்பாக வெளியேற்றப்பட்டனர் கப்பல் கைவிடப்பட்ட நிலையில் மிதப்பதாக தகவல்கள் வெளியாகியுள்ளன.

யேமன் துறைமுகமாக ஹொடெய்டாவிற்கு அருகில் இடம்பெற்ற தாக்குதல் காரணமாக கப்பலிற்குள் பெருமளவு நீர் புகுந்தது என தகவல்கள் வெளியாகியுள்ளன. இயந்திர அறை பயன்படுத்த முடியாதநிலைக்கு காணப்பட்டதால் கப்பலை செலுத்த முடியாத நிலையேற்பட்டது.

டியுட்டர் என்ற  இந்த கப்பலின் பணியாளர்கள் பிலிப்பைன்சை சேர்ந்தவர்கள் என தகவல்கள் வெளியாகியுள்ளன.

ஹெளத்தி கிளர்ச்சியாளர்கள் இந்த கப்பல் மீதான தாக்குதலிற்கும் வேர்பெனா என்ற மற்றுமொரு கப்பல் மீதான தாக்குதலிற்கும் உரிமை கோரியுள்ளனர்.

அவர்களின் தாக்குதல் காரணமாக மேலும் இரு கப்பல்கள் சேதமடைந்துள்ளன அவர்களின் தாக்குதல் திறன் அதிகரித்துள்ளது என பிரிட்டனின் பாதுகாப்பு நிறுவனமொன்று தெரிவித்துள்ளது.

காசா யுத்தத்தில் பாலஸ்தீனியர்களிற்கு ஆதரவை வெளிப்படுத்தும் விதத்தில் கடந்த நவம்பர் முதல் செங்கடல் பகுதியில் ஹெளத்தி கிளர்ச்சியாளர்கள் ஆளில்லா விமானங்களையும் ஏவுகணைகளையும் பயன்படுத்தி கப்பல்களை தாக்கி வருகின்றனர்.

இந்த நிலைமை தொடர்வதற்கு அனுமதிக்க முடியாது என சர்வதேச கடல்சார் அமைப்பின் செயலாளர் நாயகம் தெரிவித்துள்ளார்.