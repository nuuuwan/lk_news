රොනී ද මෙල් දැයෙන් සමුගනී

හිටපු මුදල් අමාත්‍යවරයෙකු වූ රොනී ද මෙල් මහතාගේ අවසන් කටයුතු අද (01) රුහුණු විශ්වවිද්‍යාලයීය ක්‍රීඩාංගණයේ දී අද සිදු කෙරිණි.

මෙරට දේශපාලන ඉතිහාසයේ වැඩිම අයවැය ගණනක් ඉදිරිපත් කළ මුදල් අමාත්‍යවරයා ලෙස වාර්තා අතරට එක් ව සිටි කෘතහස්ත දේශපාලනඥයකු වූ රොනී ද මෙල් මහතා කොළඹ පෞද්ගලික රෝහලක ප්‍රතිකාර ලබමින් සිටිය දී පසුගිය සඳුදා අභාවප්‍රාප්ත විය.

ඒ මහතාගේ දේහය කොළඹ පිහිටි නිවසේ තැන්පත් කර තිබූ අතර, පසු ව ඊයේ සවස රුහුණු විශ්වවිද්‍යාලයේ ගෘහස්ථ ක්‍රීඩාංගණයේ තැන්පත් කරනු ලැබිණි.

අනතුරු ව අවසන් කටයුතු සඳහා රොනී ද මැල් මහතාගේ දේහය අද සවස රුහුණු විශ්වවිද්‍යාලයේ ක්‍රීඩාංගණය වෙත රැගෙන එන ලදි.

මෙහි දී රොනී ද මෙල් මහතාගේ අවසන් කැමති පත්‍රෙයහි සඳහන් පරිදි අවමංගල්‍ය උත්සවයේ දී කතා පැවත්විණි.