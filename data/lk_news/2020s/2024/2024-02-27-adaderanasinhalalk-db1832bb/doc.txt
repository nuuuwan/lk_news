දක්ෂිණ අධිවේගයේ මාරක අනතුරක්

දක්ෂිණ අධිවේගී මාර්ගයේ කුරුඳුගහහැතැක්ම ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ.

අප වාර්තාකරු පැවසුවේ, අධිවේගී මාර්ගයේ කම්කරු සේවකයින් දෙදෙනෙකු එලෙස මියගොස් ඇති බවය.

අනතුරින් මියගොස් ඇත්තේ අවුරුදු 36ක් හා 63ක් වූ ඉමදූව හා දික්කුඹුර යන ප්‍රදේශවල පදිංචිකරුවන්ය.

කොළඹ දෙස සිට පානීය ජලය ප්‍රවාහනය කරමින් තිබූ ලොරි රථයක් රාත්‍රියට විනිවිඳ පෙනෙන පුවරු සෝදමින් සිටි කම්කරුවන් දෙදෙනෙක් වෙතට කඩා වැදී අනතුර සිදුව තිබිණි.

අනතුර සම්බන්ධයෙන් ලොරි රියදුරු අත්අඩංගුවට ගෙන ඇති අතර, පෝද්දල පොලීසිය වැඩිදුර විමර්ශන සිදුකරයි.