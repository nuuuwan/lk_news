ஜேவிபியின் இந்திய விஜயத்தை தொடர்ந்து இந்திய எதிர்ப்புகளை வெளியிடும் அரசியல் மத தலைவர்கள்

ஜேவிபி தலைவரின் இந்திய விஜயம் மத அரசியல் தலைவர்கள் இந்திய எதிர்ப்பு உணர்வை  வெளிப்படுத்தும் சூழ்நிலையை உருவாக்கியுள்ளது.

இலங்கையின் இடதுசாரி ஜேவிபி தலைவர் அனுரகுமாரதிசநாயக்க இந்தியாவின் அழைப்பின் பேரில் அந்த நாட்டிற்கு விஜயம் மேற்கொண்டுள்ளதை தொடர்ந்து புதிய இந்திய எதிர்ப்பு உணர்வு வெளியாகியுள்ளது.

இலங்கையின் ஜனாதிபதி தேர்தல் குறித்த இந்தியாவின் நோக்கம்குறித்து அரசியல் மதத்தலைவர்கள் கேள்வி எழுப்பியுள்ளனர்.

முன்னொருபோதும் இல்லாதவகையில்  பிரதமர் நரேந்திரமோடியின் இந்தியா அரசாங்கம் ஜேவிபி தலைவர் அனுரகுமாரதிசநாயக்கவிற்கு இந்தியாவிற்கு ஐந்து நாட்கள் விஜயத்திற்கான அழைப்பை விடுத்துள்ளது.

இந்த விஜயத்தில் ஜேவிபியின் தலைவர் அனுரகுமார திசநாயக்க  இந்திய வெளிவிவகார அமைச்சர்  உட்பட முக்கிய தலைவர்களை சந்தித்துள்ளார்.

ஜேவிபி 1971ம் ஆண்டும் 1988-89ம் ஆண்டுகளிலும் இரண்டு கிளர்ச்சிகளில் ஈடுபட்டது. சோசலிச நாட்டை உருவாக்குவதே இதன் நோக்கம்.

கடந்தகாலத்தில் தீவிரவாதிகளை உருவாக்கிய  இந்த கட்சிக்கு தற்போது  55 வயது அனுரகுமாரதிசநாயக்க  தலைவராக உள்ளார்.23 வருடங்கள் நாடாளுமன்ற உறுப்பினராக பதவிவகித்துவரும் இவர் 14மாதங்கள் அமைச்சராகவும் பதவி வகித்துள்ளார்.

இந்தியாவுடன் இலங்கை செய்துகொண்ட பல ஒப்பந்தங்களிற்கு கடும் எதிர்ப்பை கடந்தகாலங்களில் வெளியிட்டிருந்த ஜேவிபி இந்திய ஆதிக்கவாதம் காரணமாக இலங்கையர்களின் வாய்ப்புகள் பறிபோகும் எனவும் தெரிவித்துவந்துள்ளது.

ஏதோ ஒரு உடன்பாடு உள்ளதாக கருதுகின்றோம் என மிகிந்தல ரஜமகாவிகாரையின் தலைமை மதகுரு வலஹெங்குவன தர்மராம தேரர் புதன்கிழமை செய்தியாளர்களிடம் தெரிவித்துள்ளார்.

இந்திய வரைபடத்தில் இந்தியாவின் ஒரு பகுதியாக இலங்கை குறிப்பிடப்பட்டுள்ளது குறித்து நீங்கள் இந்திய தலைவர்களிடம் கேள்வி எழுப்பினீர்களா என நாங்கள் அனுரகுமாரதிசநாயக்கவிடம் கேள்வி கேட்கின்றோம் எனவும் தெரிவித்துள்ள அவர் இலங்கையின் இறைமையை மீறும் சக்திகள் குறித்து ஜேவிபிதலைவர் பேசினாரா எனவும் கேள்வி எழுப்பியுள்ளார்.

இந்தியாவின் எண்ணெய் குதங்கள் தொடர்பில் ஜேவிபி எவ்வாறான நிலைப்பாட்டை எடுத்தது என்பது தெரியுமா? என தர்மரட்ண தேரர் கேள்வி எழுப்பியுள்ளார்.

கோட்டாபய ராஜபக்சவை இந்திய புலனாய்வு பிரிவின் கையாளா மாற்றிய அஜித்டோவலுடன் உங்களிற்கு என்ன பேச்சுவார்த்தை நீங்கள் இந்திய வர்த்தகரிடம் பத்துமில்லியன் அமெரிக்க டொலர்தேர்தல் இலஞ்சம் பெற்றீர்களா ?கொடுத்தீர்களா? கொள்ளையடிக்கும் அடானியின் வலுச்சக்தி திட்டம் குறித்து பேசினீர்களா எனவும்அவர் கேள்வி எழுப்பியுள்ளார்.

அடுத்த தேர்தலிற்கு இந்தியாவின் ஆதரவை உங்களிற்கு பெற்றுதருவதில் அமெரிக்க தூதுவரின் பங்களிப்பு என்ன எனவும் அவர் கேள்வி எழுப்பியுள்ளார்.

ஜனாதிபதி ரணில்விக்கிரமசிங்க இந்த வருடம் ஜனாதிபதி தேர்தலையும் 2025 இல் நாடாளுமன்ற தேர்தலையும் நடத்தவுள்ளதாக  தெரிவித்துள்ள நிலையிலேயே அனுரகுமாரதிசநாயக்கவின் இந்திய விஜயம் இடம்பெற்றுள்ளது.

கட்சிகளிற்காக ஆதரவு குறித்த துல்லியமான கருத்துக்கணிப்புகள்  இலங்கையில் இல்லாதபோதிலும் மக்கள் ஜேவிபி தலைமையிலான அரசாங்கத்தை தெரிவு செய்வார்கள் என சில கருத்துக்கணிப்புகள் தெரிவிக்கின்றன.

கடந்தகால தேர்தல்களின் போதும் ஜேவிபி மக்கள் மத்தியில் பிரபல்யமான கட்சியாக காணப்பட்டது எனினும் தேர்தல் முடிவுகளில் அது வெளிப்படவில்லை என ஆய்வாளர்கள் தெரிவிக்கின்றனர்.

ஸ்ரீலங்கா டெலிகொம் நிறுவனத்தை இந்தியா கொள்வனவு செய்வதற்கு முன்னதாக இந்தியா ஜேவிபி தலைவருக்கு அழைப்பு விடுத்துள்ளது என ஸ்ரீலங்கா பொதுஜனபெரமுனவின் தொழிற்சங்கவாதி அனில் ஹேவத்தை நெத்திகுமார தெரிவிக்கின்றார்.

ஜேவிபி தீவிரவாதபோக்குடைய ஆர்ப்பாட்டங்களை ஏற்பாடு செய்யும் அமைப்பென்பது அனைவருக்கும் தெரியும்  இந்திய நிறுவனம் டெலிகொம் நிறுவனத்தை எதிர்காலத்தில் கொள்வனவு செய்யப்போகின்றது என செய்தியாளர்களிற்கு மேலும் தெரிவித்துள்ள அவர் டெலிகொம் விவகாரத்தில் கருத்தொருமைப்பாடு காணப்படுவதை உறுதி செய்யவும்  ஆர்ப்பாட்டங்கள் இடம்பெறாததை உறுதி செய்யவுமே இந்தியா ஜேவிபி தலைவரை அழைத்துள்ளது  எனவும் குறிப்பிட்டுள்ளார்.

இலங்கையின் தேசியவாத இடதுசாரி அரசியல்வாதிகள் தேர்தல்களின் போது இந்திய எதிர்ப்பு உணர்வுகளை வாக்குகளை பெறுவதற்காக பயன்படுத்துவது வழமை என சுட்டிக்காட்டும் ஆய்வாளர்கள் இவ்வாறான சில நடவடிக்கைகள் கடந்த காலங்களில் இந்தியாவுடனான இராஜதந்திரஉறவுகளை பாதித்துள்ளன எனவும் தெரிவித்துள்ளனர்.

கடந்தகாலங்களில் பௌத்தமதத்தை தவிர ஏனைய இந்திய உற்பத்திகள் அனைத்தையும் ஜேவிபி தடைசெய்தது என அவர் தெரிவித்துள்ளார்.

பெரும்பான்மையான இலங்கையர்கள்  எதிர்க்கும் எக்டா உடன்படிக்கையில்கைச்சாத்திடுவதற்காகவே ஜேவிபிக்கு இந்தியா அழைப்பு விடுத்துள்ளது என தெரிவித்துள்ள விமல்வீரவன்ச எங்களிற்கு கிடைத்த தகவலின்படி இந்தியா இலங்கையுடன் இந்த உடன்படிக்கையில் விரைவில் கைச்சாத்திடவுள்ளது இந்த உடன்படிக்கை இலங்கையின் வர்த்தகத்தினையும் தொழிலாளர்களையும் இந்தியாவிற்கு திறந்துவிடுகின்றது இதன்மூலம் இலங்கைக்கான வாய்ப்புகளை இந்தியா பறிக்கின்றது எனவும் அவர் தெரிவித்துள்ளார்.

இந்தியா இலங்கை தனது நாட்டின் ஒரு பகுதியாக மாற்ற விரும்புகின்றது அனைத்து அரசியல் கட்சிகளையும்பூனைக்குட்டிகள் போல கட்டுப்படுத்த இந்தியா விரும்புகின்றது எனவும அவர் தெரிவித்துள்ளார்.

நான் அனுரகுமாராவிற்கான இந்திய அழைப்பு மாத்திரம் கருத்துகூறவில்லை அடுத்ததாக பிரதான எதிர்கட்சியான ஐக்கிய மக்கள் சக்தியை இந்தியா அழைக்கும் இந்தியா இதன் மூலம் எங்களின் நடவடிக்கைகளில் தலையிடவேண்டாம் என்ற செய்தியை தெரிவிக்க முயல்கின்றது எனவும் அவர் தெரிவித்துள்ளார்.