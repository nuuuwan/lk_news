நடிகர் ஸ்ரீ ராம் கார்த்திக் நடிக்கும் 'மெஸன்ஜர் ' படத்தின் ஃபர்ஸ்ட் லுக் வெளியீடு

'கன்னி மாடம்' எனும் படத்தின் மூலம் தமிழ் ரசிகர்களிடத்தில் அறிமுகமாகி பிரபலமான நடிகர் ஸ்ரீ ராம் கார்த்திக் கதையின் நாயகனாக வித்தியாசமான வேடத்தில் நடித்திருக்கும் ' மெஸன்ஜர்' எனும் திரைப்படத்தின் பர்ஸ்ட் லுக் வெளியிடப்பட்டிருக்கிறது.

அறிமுக இயக்குநர் ரமேஷ் இயக்கத்தில் உருவாகி வரும் ' மெஸன்ஜர்' எனும்  திரைப்படத்தில் ஸ்ரீ ராம் கார்த்திக், மனிஷா ஜஷ்னானி, லிவிங்ஸ்டன், ஜீவா ரவி, பிரியதர்ஷினி ராஜ்குமார், பிரசாந்த், கூல் சுரேஷ் உள்ளிட்ட பலர் நடித்திருக்கிறார்கள்.

தகவல் தொழில்நுட்பத்தின் சாதக பாதகங்களை அலசும் படைப்பாக உருவாகி இருக்கும் இந்த திரைப்படத்தை பி வி கே ஃபிலிம் ஃபேக்டரி எனும் நிறுவனம் சார்பில் தயாரிப்பாளர் பி. வி. கே. விஜயன் தயாரித்திருக்கிறார்.

இந்த திரைப்படத்தின் படப்பிடிப்பு பணிகள் நிறைவடைந்து தற்போது படப்பிடிப்புக்கு பிந்தைய தொழில்நுட்ப பணிகள் விறுவிறுப்பாக நடைபெற்று வருகின்றது.

இந்நிலையில் இப்படத்தின் ஃபர்ஸ்ட் லுக் வெளியிடப்பட்டிருக்கிறது. இதில் செல்போன் ஒன்றிலிருந்து வெளியாகும் ஒளி திரையில் நட்சத்திரங்கள் தோன்றுவது போல் வடிவமைக்கப்பட்டிருப்பதால் ரசிகர்களை கவர்ந்திருக்கிறது.