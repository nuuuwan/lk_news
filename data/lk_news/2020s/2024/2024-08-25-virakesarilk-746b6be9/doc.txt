ரணில் வெற்றிபெற்றால் தொடர்ந்து முன்னெடுப்பதற்கான திட்டம் உள்ளதா? நாடாளுமன்றம் கலைக்கப்படுமா? - பிரதமர் தினேஸ்  தெரிவிப்பது என்ன?

ஜனாதிபதி தேர்தலில் ரணில் விக்கிரமசிங்க வெற்றிபெற்றால் நாடாளுமன்றம் கலைக்கப்படும் என பிரதமர் தினேஸ் குணவர்த்தன தெரிவித்துள்ளார்

கேள்வி - ஜனாதிபதியாக ரணில் விக்கிரமசிங்க  தெரிவு செய்யப்பட்டால் தொடர்ந்து முன்னெடுப்பதற்கு  அரசியல் ரீதியிலான தெளிவான திட்டமொன்று உங்களிடம் உள்ளதா?

பதில் - ஆம் ஜனாதிபதி தனது திட்டங்களை நாடாளுமன்றத்திற்கும் நாட்டிற்கும் தெளிவாக முன்வைத்துள்ளார். தொடர்ந்து முன்னெடுக்கப்பட்டவேண்டிய பொருளாதார திட்டம் குறித்து அவர் குறிப்பிட்டுள்ளார்.

நாங்கள் நெருக்கடியிலிருந்து மீண்டு ஸ்திரமான உறுதியான பொருளாதாரத்தை உருவாக்க வேண்டும் என்றால் பின்பற்றவேண்டிய கட்டமைப்பை அவர் முன்வைத்துள்ளார்.

சிலர் சர்வதேச நாணய நிதியத்தின் செல்வாக்கு அதிகமாக காணப்படுகின்றது. நாங்கள் அதனை ஏற்றுக்கொள்ள மாட்டோம் என்கின்றனர். சிலர் எதையாவது குறைவாக சொல்கின்றனர்.

ஆனால் ஒட்டுமொத்தமாக நாங்கள் ஒரு அரசாங்கம் என்ற வகையில் சர்வதேச அமைப்புகள் - சர்வதேச நாணய நிதியம், உலக வங்கி, ஆசிய அபிவிருத்தி வங்கி, நிதி வழங்கும் நாடுகள், பரிஸ் கிளப் உறுப்பினர்கள் போன்றவர்களுடன்  கலந்துரையாடி தீர்மானித்த பாதையே இது.

கேள்வி - இதன் அர்த்தம் என்னவென்றால் நாங்கள் இன்னமும் வங்குரோத்து நிலையில் இருக்கின்றோம் என்பதா?

பதில் - இல்லை. நாங்கள் இன்னமும் கடனில் சிக்குண்டுள்ளோம். வங்குரோத்து என்பது கடன் நிலைமையின் மோசமான வடிவம். உங்களுக்கும் எங்களுக்கும் எந்த தொடர்பும் இல்லை என கடனாளிகள் தெரிவிக்கும் நிலை.

நிதி உலகம் செயலற்று நின்றுபோனது. ஏனைய தரப்பு அதற்கு மதிப்பளிக்காததால் வணிக கடன் உறுதி கடிதங்களை எவராலும் பயன்படுத்த முடியவில்லை. எங்களின் சிறிதளவு ஏற்றுமதியிலிருந்தே நாங்கள் வருமானத்தை உழைத்தோம்.

கோட்டாபய ராஜபக்ஷ ஜனாதிபதி பதவியை இராஜினாமா செய்ததும் மிகவும் பாரதூரமான நிலைமை காணப்பட்டது. முன்னொரு போதும் இல்லாத பொருளாதார நெருக்கடி நிலைமை.

மிகவும் கடினமான பாதையொன்றை எங்களால் கண்டுபிடிக்க முடிந்துள்ளது. இது மிகவும் ஜனநாயக விரோதமானதாக இருக்கவில்லை.

கிரேக்கம் வீழ்ச்சியடைந்தது, நாங்கள் அந்த முன்மாதிரியை பின்பற்றவில்லை,சில வருடங்களிற்கு முன்னர் போர்த்துக்கலும் ஸ்பெயினும் வீழ்ச்சியை சந்தித்தன,அந்த நாடுகள் பெரும் கடன் நெருக்கடியில் சிக்கின, அவர்கள் பின்பற்றி மாதிரிகள் வேறுமாதிரியானவை.

பொதுநிர்வாக அமைச்சர் என்ற வகையில், நாங்கள் மீள்மறுசீரமைப்பை ஆரம்பித்தது முதல் நாங்கள் கிரேக்கத்தை பின்பற்றவில்லை.

எந்த அரசாங்க ஊழியருக்கும் சம்பளத்தை வழங்காமல் இருக்கவில்லை. அவர்கள் வேலைகளை நிறுத்தவில்லை. ஓய்வூதியங்களை வழங்காமல் இருக்கவில்லை.

ஜனாதிபதி தோல்வியடைவார் என எதிர்க்கட்சிகள் தெரிவித்தன. அவரால் ஆரம்பகட்டங்களை வெற்றிகரமாக எதிர்கொள்ள முடிந்தது. பொருளாதாரத்தை செயற்படுத்துவதற்கான மக்களின் நம்பிக்கையை பெற முடிந்தது.

பதில் - அடுத்த வருடம் ஆகஸ்ட் மாதம் வரை ஆயுளை கொண்டுள்ள நாடாளுமன்றம் ஜனாதிபதியிடம் உள்ளது.

அவர் முதலில் 2025ம் ஆண்டுக்கான வரவு - செலவுதிட்டம் குறித்து சிந்திக்கவேண்டும். அதற்கான கட்டமைப்பு நாடாளுமன்றத்தில் நிறைவேற்றப்பட்டுள்ளது.

இல்லையென்றால் அடுத்த மூன்று மாதங்களிற்கான நிதி ஒதுக்கீட்டு வாக்கெடுப்பு இடம்பெறவேண்டும். பின்னர் நாடாளுமன்றத்தை கலைப்பதாக அறிவிக்கவேண்டும்.

பதில் - ஐந்து வருடங்களாக மாகாண சபை தேர்தல்கள் இடம்பெறவில்லை. மாகாண சபை தேர்தல்களை நடத்தவேண்டும்.

பதில் - உயர்நீதிமன்றம் தனது முடிவை அறிவிக்கவுள்ளது. நீதிமன்றத்தின் தீர்ப்பு எவ்வாறானதாக இருந்தாலும் நாங்கள் அதனை மதிக்கவேண்டும்.

ரணசிங்க பிரேமதாச பிரதமராக இருந்த காலத்திலும் இவ்வாறான நிலை காணப்பட்டது. வேட்புமனுக்கள் இரத்து செய்யப்பட்டன. தேர்தல்கள் இடம்பெறவில்லை.

கேள்வி - ரணில் விக்கிரமசிங்க ஜனாதிபதியாக தெரிவு செய்யப்பட்டால் மீண்டும் பிரதமராக நியமிக்கப்படுவீர்கள் என எதிர்பார்க்கின்றீர்களா?