’உயரமாயின் காவலாளி குட்டையாயின் தொழிலாளி’

உயரம் என்றால் காவலாளி குட்டை என்றால் தொழிலாளி என்ற கொள்கைகளை என்ற கொள்கையைக் கொண்ட எதிர்க்கட்சித் தலைவர் சஜித் பிரேமதாசவிடம் நாட்டை ஒப்படைத்தால் நாட்டின் எதிர்காலம் மற்றும் குழந்தைகளின் எதிர்காலம் குறித்து எதுவும் பேச முடியாது என நகர அபிவிருத்தி மற்றும் வீடமைப்பு அமைச்சர் பிரசன்ன ரணதுங்க தெரிவித்துள்ளார்.

இந்த தருணத்தில் நாட்டின் எதிர்காலத்தை ஒப்படைக்கக்கூடிய ஒரே தலைவர் ஜனாதிபதி ரணில் விக்கிரமசிங்கவே என அமைச்சர் வலியுறுத்தியுள்ளார்.

ஜனாதிபதி ரணில் விக்கிரமசிங்கவின் வெற்றிக்காக கம்பஹா மாவட்டம் திவுலப்பிட்டி தொகுதியின் தேர்தல் செயற்பாட்டுக் காரியாலயத்தை திறந்து வைக்கும் நிகழ்வில் ஞாயிற்றுக்கிழமை (25) கலந்து கொண்ட போதே அமைச்சர் இதனைத் தெரிவித்தார்.

“நாட்டை நேசிக்கும் மக்கள் எப்பொழுதும் எம்மை பூர்வீக இலங்கையர்கள் என்றே குறிப்பிடுகிறார்கள். 2015 இல் மஹிந்த தோல்வியடைந்த போது, பௌத்த துறவி, வைத்தியர், ஆசிரியர், விவசாயி மற்றும் தொழிலாளர் ஆகிய ஐந்து பெரும் சக்திகளை ஒன்று திரட்டும் நம்பிக்கையுடன்  மொட்டு உருவாக்கப்பட்டது. மொட்டை ஆரம்பித்து மொட்டுடன் இணைந்து செயற்பட்டதன் பின்னர் நாட்டின் உள்ளூராட்சி சபைத் தேர்தல், ஜனாதிபதித் தேர்தல் மற்றும் பாராளுமன்றத் தேர்தல்களில் வெற்றி பெற்றோம்.

உள்ளூராட்சி தேர்தலில் 90% வெற்றி பெற்றோம். ஜனாதிபதித் தேர்தலில் 69 இலட்சம் மக்கள் தேசிய பாதுகாப்பு தொடர்பில் மிகுந்த நம்பிக்கையுடன் இருந்து கோத்தபாய வெற்றி பெற்றார். பாராளுமன்றத்தில் 2/3 அதிகாரம் எமக்கு இருந்தது. வேலை தொடங்கிய உடனேயே கோவிட் தொற்றுநோயால் பொருளாதார நெருக்கடி ஏற்பட்டது. அரசாங்கம் என்ற வகையில் எங்களால் பொருளாதாரத்தை மீட்டெடுக்க முடியவில்லை.

நாங்கள் அன்று அமைச்சரவையில் இருந்தோம். ஜனாதிபதி கோட்டாபய ராஜபக்ஷ அங்கு இருந்தார். பிரதமர் மஹிந்த ராஜபக்ஷ அங்கு இருந்தார். அங்கு நிதியமைச்சர் பசில் ராஜபக்ச இருந்தார்.  நாமல் ராஜபக்ச 05 அமைச்சுகளுடன் அமைச்சு வைத்திருந்தார். அமைச்சர் சமலும் உடனிருந்தார். நமது அமைச்சரவையில் 1/5 பங்கு ராஜபக்சவினர். அந்த அமைச்சரவையில் நானும் இருந்தேன். அன்று ஐம்பெரும் படைகளைத் திரட்டச் சென்ற நம்மால் அது முடியவில்லை. மற்றவர்கள் தான் அறிவுரை கூறினார்கள்.

அரசாங்கம் கவிழ்ந்தது, அரசியல் ஸ்திரமின்மை ஏற்பட்டது. அதற்கு வேறு காரணங்களும் இருந்தன. இலங்கைக்கு பணம் அனுப்ப வேண்டாம் என்று ஜே.வி.பி கூறியதை நினைவில் கொள்ளுங்கள். திருடன் என்று கூறி எல்லோருக்கும் ஏசினார்கள். மக்களிடையே பொய்கள் பரப்பப்பட்டன. நாட்டை வீதிக்கு இழுத்து அரசியல் ஸ்திரமின்மையை உருவாக்க உழைத்தார்கள். நாங்கள் அரசாங்கத்தை விட்டு வெளியேறினோம். ஆனால் நாங்கள் அழைக்கப்பட்டோம். எதிர்க்கட்சித் தலைவரை நாட்டைக் பொறுப்பேற்கச் சொன்னோம். நிபந்தனையின்றி உதவுவோம் என்றோம்.  அரசாங்கங்களை கவிழ்க்க முடியும். அரசை கவிழ்க்க முடியாது என்பதாலேயே அவ்வாறு செய்தார்கள்.

சஜித் பிரேமதாச அவர்களால் ஏதாவது செய்ய முடியுமா? பல ஆண்டுகளாக எதுவும் செய்யவில்லை. உயரம் என்றால் காவலன், குட்டையானவன் என்றால் தொழிலாளி என்ற கொள்கைகளை நடைமுறைப்படுத்தும் எதிர்க்கட்சித் தலைவர், நாட்டின் எதிர்காலத்தை ஒப்படைத்தால், நாட்டின் எதிர்காலம், குழந்தைகளின் எதிர்காலம் பற்றி எதுவும் பேச முடியாது. இந்த தருணத்தில் நாட்டின் எதிர்காலத்தை ஒப்படைக்கக்கூடிய ஒரே தலைவர் ரணில் விக்கிரமசிங்க மட்டுமே.” என்றார்.