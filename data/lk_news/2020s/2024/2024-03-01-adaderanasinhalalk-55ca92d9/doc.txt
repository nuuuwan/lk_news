ඉන්දීය ආර්ථිකය වේගයෙන් ඉහළ ට

ලොව ප්‍රධානතම ආර්ථික අතුරින් වේගයෙන්ම වර්ධනය වන ආර්ථිකය තමන් බව ඉන්දියාව නැවතත් සනාථ කර තිබේ.

2023 වසරේ අවසාන කාර්තුවේදී එරට ආර්ථිකය 8.4%කින් වර්ධනය වී ඇති බව නවතම දත්ත අනූව පෙනීයයි.

2024 වසරේ ඉන්දීය මහ මැතිවරණය පැවැත්වෙන බැවින් මෙම ආර්ථික වර්ධනය පිළිබඳ තොරතුරු මෝදී ගේ රජයට වාසිදායක තත්ත්වයක් නිර්මාණය කරන බව ජාත්‍යන්තර මාධ්‍ය පවසයි.

ජපානය සහ ජර්මනිය අභිබවා යමින් ලොව තෙවැනි විශාලතම ආර්ථිකය බවට ඉන්දියාව නුදුරේදීම පත්වෙතැයි අපේක්ෂා කෙරේ.

එරට නිෂ්පාදන ක්ෂේත්‍රයේ සුවිශේෂී වර්ධනය ඉන්දීය ආර්ථිකයට මහත් ශක්තියක් වී ඇති බව සඳහන් ය.