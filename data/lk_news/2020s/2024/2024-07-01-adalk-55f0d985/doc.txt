කලහකාරී ලෙස හැසිරුනු ලුතිනන් කමාන්ඩර් අත්අඩංගුවට

කොළඹ නෙළුම් කුළුණ පරිශ්‍රයේ පැවති. සංගීත ප්‍රසංගයක් නැරඹීමට පැමිණි පුද්ගලයින් පිරිසකට සහ අට්ටාලයකට මෙන්ම පොලිස් නිලධාරීයෙකු ට පහරදී රාජකාරියට ද බාධා කළ ශ්‍රී ලංකා නාවික හමුදාවේ ලුතිනන් කමාන්ඩවරයෙකු  අත්අඩංගුවට ගත් බව මරදාන පොලිසිය කියයි

පොලිස් කොස්තාපල්වරයා ප්‍රතිකාර සඳහා කොළඹ ජාතික රෝහල වෙත ඇතුලත් කර ඇත.

අත්අඩංගුවට ගත් සැකකරු ශ්‍රී ලංකා නාවික හමුදා මූලස්ථානයට අනුක්තව රාජකාරි කරන්නෙක් බව පොලිසිය කියයි.

පුද්ගලයකු බීමතින් කලහකාරී ලෙස හැසිරෙන බවට ලද තොරතුරක් අනුව නෙළුම් කුළුණු පරිශ්‍රය ආසල   නාගරික රථවාහන කොට්ඨාසයට අනුක්ත පොලිස් කොස්තාපල්වරයෙකු එම පුද්ගලයා අත්අඩංගුවට ගැනීමට සූදානම් වීමේදී  බැන වැදී සාපරාදි බලහත්කාරය පා තිබූ බව පොලිසිය කියයි.

අනතුරුව ඒ ආසන්නයේ රාජකාරිය යෙදී සිටි උප පොලිස් පරීක්ෂකවරයෙකු ඇතුළු පිරිසක් සැකකරු අත්අඩංගුවට ගෙන සිදුකළ පරික්ෂාවේදී ඔහු අධික ලෙස මත්පැන් පානය කර ඇති බවට අනාවරණය වී ඇත.