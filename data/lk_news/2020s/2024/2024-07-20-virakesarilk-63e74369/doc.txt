பலத்த காற்று, கடல் சீற்றம் தொடர்பில்  சிவப்பு எச்சரிக்கை

அரபிக் கடல் மற்றும் வங்காள விரிகுடாவில் பலத்த காற்று மற்றும் கடல் சீற்றம் ஏற்படும்  என வளிமண்டலவியல் திணைக்களம் ‘சிவப்பு’ எச்சரிக்கை விடுத்துள்ளது.

செயற்பாட்டு நிலையில் உள்ள தென்மேற்குப் பருவப் பெயர்ச்சி நிலை காரணமாக, அரேபிய கடல் பகுதியில் (10வ - 20வ) மற்றும் (55கி - 74 கி) மற்றும் வங்காள விரிகுடா (கடல் பகுதிகளில்) அரேபிய கடல் பகுதியில் மணிக்கு 70 தொடக்கம் 80 கிலோ மீற்றர் வேகத்தில் மிக பலமான காற்று வீசக்கூடும்.

எனவே, கீழே உள்ள வரைபடத்தில் ‘சிவப்பு’ நிறத்தில் குறிப்பிடப்பட்டுள்ள கடல் பகுதிகளுக்கு மறு அறிவித்தல் வரும் வரை கடற்படை மற்றும் மீனவர்கள் செல்ல வேண்டாம் என அறிவுறுத்தப்படுகிறார்கள்.

மேற்குறிப்பிட்ட கடல் பகுதிகளில் இருப்பவர்கள் உடனடியாக கரையோரங்களுக்கு திரும்பவும் அல்லது பாதுகாப்பான பகுதிகளுக்கு செல்லவும் அறிவுறுத்தப்படுகிறார்கள்.

இது தொடர்பில் வளிமண்டலவியல் திணைக்களத்தினால் வெளியிடப்படும் எதிர்கால கணிப்புகள் தொடர்பில் அவதானமாக இருக்குமாறு கடற்படை மற்றும் மீனவ சமூகங்கள் கேட்டுக் கொள்ளப்படுகின்றனர்.