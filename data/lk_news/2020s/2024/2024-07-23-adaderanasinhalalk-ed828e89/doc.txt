කරාතේ ශූරයා දිවයිනට

දකුණු ආසියාතික හා ආසියාතික කරාතේ ශූරතා තරගාවලියේ වයස අවුරුදු 16/17 කාණ්ඩයේ පිරිමි කුම්තේ ඉසව්ව නියෝජනය කළ අම්බලන්ගොඩ ගා/ශ්‍රී දේවානන්ද විද්‍යාලයේ ඩබ්ලිව්. බාසුරු විරාජිත ද සිල්වා ක්‍රීඩකයා තරගයේ තුන්වන ස්ථානය හිමි කර ගනිමින් ලෝකඩ පදක්කමක් දිනා ගැනීමට සමත්ව තිබේ.

ලක් මාතාවට ගෞරවයක් ලබා දෙමින් ලෝකඩ පදක්කම දිනූ බාසුරු ඊයේ (22) සවස කටුනායක ජාත්‍යන්තර ගුවන්තොටුපොළින් දිවයිනට පැමිණියේය.

දකුණු ආසියාතික හා ආසියාතික කරාතේ ශූරතා තරගාවලිය පසුගිය ජූලි 17 වන දින සිට 21 වන දින දක්වා භූතානයේදී පැවැත්වුණි.

2024 ශ්‍රී ලංකා කරාතේ දෝ සම්මේලනය මඟින් පවත්වන ලද විවෘත කරාතේ ශූරතා තරගාවලියේ වයස අවුරුදු 16/17 කාණ්ඩයේ කුම්තේ ඉසව්වේ රන් පදක්කම හිමි කර ගැනීමට බාසුරු විරාජිතට හැකි වී තිබුණි.

එම ජයග්‍රහණය සමඟ ඔහුට ශ්‍රී ලංකා කරාතේ පුහුණු සංචිතයට ඇතුළත් වීමට සහ ශ්‍රී ලංකා කරාතේ ජාතික කණ්ඩායම නියෝජනය කිරීමට ද අවස්ථාව හිමිව තිබේ.