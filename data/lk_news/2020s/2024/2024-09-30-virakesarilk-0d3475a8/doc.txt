வெவ்வேறு பிரதேசங்களில் இடம்பெற்ற மோட்டார் சைக்கிள் விபத்துக்களில் மூவர் உயிரிழப்பு

மஹதெனிய, பலாலி மற்றும் இப்பாகமுவ ஆகிய மூன்று பிரதேசங்களில் நேற்று ஞாயிற்றுக்கிழமை (29)  இடம்பெற்ற மோட்டார் சைக்கிள் விபத்துக்களில் மூவர் உயிரிழந்துள்ளதுடன் மேலும் மூவர் படுகாயமடைந்துள்ளதாக பொலிஸார் தெரிவித்தனர்.

மீகொடை பொலிஸ் பிரிவுக்கு உட்பட்ட கொழும்பு - பாதுக்க வீதியில் மஹதெனிய பகுதியில் மோட்டார் சைக்கிள் ஒன்று பாதுக்கவில் இருந்து கொடகம நோக்கிப் பயணித்த மோட்டார் சைக்கிள் ஒன்றுடன்  மோதியதில் மோட்டார் சைக்கிள் ஒன்று அருகில் உள்ள கால்வாயில் விழுந்து விபத்துக்குள்ளாகியுள்ளதாக பொலிஸார் தெரிவித்தனர்.

இவ்விபத்தில் மோட்டார் சைக்கிளில் பயணித்த இருவரும் காயமடைந்துள்ள நிலையில் ஹோமாகம வைத்தியசாலையில் அனுமதிக்கப்பட்ட பின்னர் ஒருவர் உயிரிழந்துள்ளார்.

அத்துடன்,  பலாலி பொலிஸ் பிரிவுக்கு உட்பட்ட பருத்தித்துறை - காங்கேசந்துறை வீதியில் 36வது கிலோமீற்றர் மைல்கல் அருகில், பருத்தித்துறையிலிருந்து காங்கேசந்துறை நோக்கிப் பயணித்த மோட்டார் சைக்கிள் ஒன்று வேககட்டுப்பாட்டை இழந்து வீதியை விட்டு விலகி, மின்கம்பத்தில் மோதி விபத்துக்குள்ளாகியுள்ளது.

இவ்விபத்தில் மோட்டார் சைக்கிள் செலுத்துனரும் பின்புறத்தில் அமர்ந்திருந்தவரும் படு காயமடைந்துள்ள நிலையில் தெல்லிப்பழை வைத்தியசாலையில் அனுமதிக்கப்பட்ட பின்னர் மோட்டார் சைக்கிள் செலுத்துனர் உயிரிழந்துள்ளார்.

மேலும், கும்புக்கெடே பொலிஸ் பிரிவுக்கு உட்பட்ட இப்பாகமுவ - மடகல்ல வீதியில் 05 ஆவது கிலோமீற்றர் மைல்கல் அருகில், இப்பாகமுவவிலிருந்து மடகல்ல நோக்கிப் பயணித்த பஸ் ஒன்று, அதே திசையில் பயணித்த மோட்டார் சைக்கிள் ஒன்றின் பின்புறத்தில் மோதி விபத்துக்குள்ளாகியுள்ளது.

இவ்விபத்தில் மோட்டார் சைக்கிள் செலுத்துனரும் பின்புறத்தில் அமர்ந்திருந்தவரும் படு காயமடைந்துள்ள நிலையில், குருணால் வைத்தியசாலையில் அனுமதிக்கப்பட்ட பின்னர் மோட்டார் சைக்கிள் செலுத்துனர் உயிரிழந்துள்ளார்.

கும்புக்வெவ பிரதேசத்தில் வசித்து வந்த தொரடியாவ பொலிஸ் நிலையத்தில் கடமையாற்றும் 38 வயதான பொலிஸ் கான்ஸ்டபிள் ஒருவரே உயிரிழந்துள்ளார்.

இதனையடுத்து, பஸ் சாரதி சந்தேகத்தின் பேரில் கைது செய்யப்பட்டுள்ளதுடன், கும்பக்கெடே பொலிஸார் மேலதிக விசாரணைகளை மேற்கொண்டு வருகின்றனர்.