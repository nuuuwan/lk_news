தமிழ் திரையுலக பிரபலங்கள் இணைந்து வெளியிட்ட 'பிதா' பட ஃபர்ஸ்ட் லுக்

தயாரிப்பாளரும், நடிகருமான மதியழகன் கதையின் நாயகனாக முதன்மையான கதாபாத்திரத்தில் நடித்திருக்கும் புதிய திரைப்படத்திற்கு 'பிதா' என பெயரிடப்பட்டு, அதன் ஃபர்ஸ்ட் லுக் மற்றும் மோசன் போஸ்டர் வெளியிடப்பட்டிருக்கிறது. இதனை தமிழ் திரையுலகத்தின் முன்னணி பிரபலங்களான விஜய் அண்டனி -சீனு ராமசாமி - விஜய் மில்டன் - போஸ் வெங்கட் - மித்ரன் ஜவகர்- மாதவன்- பிரேம்ஜி அமரன் - சி. சத்யா ஆகியோர் இணைந்து வெளியிட்டனர்.

அறிமுக இயக்குநர் வி. கார்த்திக் குமார் இயக்கத்தில் உருவாகி வரும் 'பிதா' திரைப்படத்தில் மதியழகன், வனிதா விஜயகுமார், ஷரவண சுப்பையா உள்ளிட்ட பலர் நடிக்கிறார்கள். பிராங்களின் ரிச்சர்ட் ஒளிப்பதிவு செய்யும் இந்த திரைப்படத்திற்கு ரஷாந்த் அர்வின் இசையமைக்கிறார். தந்தைக்கும் மகளுக்கும் இடையேயான  உணர்வுபூர்வமான உறவை மையப்படுத்தி தயாராகும் இந்த திரைப்படத்தை ஸ்ரீநிக் புரொடக்ஷன்ஸ் பட நிறுவனம் சார்பில் தயாரிப்பாளர்கள் டி . பாலசுப்பிரமணி மற்றும் சி. சதீஷ்குமார் ஆகியோர் இணைந்து தயாரிக்கிறார்கள்.

இந்த திரைப்படத்தின் மோசன் போஸ்டரில் மேதகு பிரபாகரனின் புகைப்படம் இடம்பெற்றிருப்பதால்  தமிழின உணர்வாளர்கள் மற்றும் ரசிகர்களிடத்தில் பெரும் எதிர்பார்ப்பை ஏற்படுத்தி இருக்கிறது.