පොලිස් වෙසින් පැමිණ සිදුකළ පැහැරගැනීම

පොලිස් නිලධාරීන් බව පවසා පුද්ගලයෙකු පැහැරගෙන යාමේ සිද්ධියක් සම්බන්ධයෙන් සැක පිට පුද්ගලයින් දෙදෙනෙකු සෙවනගල පොලීසිය මගින් අත්අඩංගුවට ගෙන තිබේ.

ජූනි 29 වනදා මෝටර් රථයකින් පැමිණි පිරිසක් විසින් තමන් පොලිස් නිලධාරීන් බව පවසා 55 හැවිරිදි පුද්ගලයෙකුව පැහැරගෙන ගොස් තිබුණි.

සිද්ධිය සම්බන්ධයෙන් සෙවනගල පොලීසියට ලද පැමිණිල්ලක් මත සිදුකළ විමර්ශනයක දී ඊයේ (06) ඇඹිලිපිටිය ප්‍රදේශයේ දී සැකකරුවන් දෙදෙනෙකු අත්අඩංගුවට ගෙන තිබේ.

සැකකරුවන් ඇඹිලිපිටිය ප්‍රදේශයේ පදිංචිකරුවන් වන අතර මුදල් ආරවුලක් හේතුවෙන් මෙම පැහැරගැනීම සිදුකර ඇති බවට පොලිසිය සිදුකළ විමර්ශනයේ දී අනාවරණය වී තිබේ.