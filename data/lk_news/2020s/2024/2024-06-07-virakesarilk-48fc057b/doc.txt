நடிகர் ஷேன் நிகாம் நடிக்கும் 'மெட்ராஸ்காரன்' படத்தின் படப்பிடிப்பு நிறைவு

மலையாளத் திரையுலகின் முன்னணி இளம் நட்சத்திர நடிகரான ஷேன் நிகாம் தமிழில் கதையின் நாயகனாக அறிமுகமாகும் 'மெட்ராஸ்காரன்' எனும் திரைப்படத்தின் படப்பிடிப்பு முழுமையாக நிறைவடைந்தது என படக் குழுவினர் பிரத்யேக காணொளியை இணையத்தில் வெளியிட்டிருக்கிறார்கள்.

'ரங்கோலி' எனும் திரைப்படத்தை இயக்கிய இயக்குநர் வாலி மோகன் தாஸ் இயக்கத்தில் உருவாகி இருக்கும் 'மெட்ராஸ்காரன்' எனும் திரைப்படத்தில் ஷேன் நிகாம், கலையரசன், நிஹாரிகா கொனிடேலா, ஐஸ்வர்யா தத்தா, கருணாஸ், பாண்டியராஜன் உள்ளிட்ட பலர் நடித்திருக்கிறார்கள். பிரசன்னா எஸ். குமார் ஒளிப்பதிவு செய்திருக்கும் இந்த திரைப்படத்திற்கு சாம் சி. எஸ். இசையமைத்திருக்கிறார் இந்த திரைப்படத்தை எஸ் ஆர் புரொடக்ஷன்ஸ் பட நிறுவனம் சார்பில் தயாரிப்பாளர் பி. ஜெகதீஷ் தயாரித்திருக்கிறார்.

இந்தத் திரைப்படத்தின் படப்பிடிப்பு பணிகள் முழுவதுமாக நிறைவடைந்து விட்டது என படக் குழுவினர் பிரத்யேக காணொளியை வெளியிட்டு உற்சாகத்துடன் தெரிவித்திருக்கிறார்கள். விரைவில் படப்பிடிப்புக்கு பிந்தைய பணிகள் தொடங்கும் என்றும், அதனைத் தொடர்ந்து படத்தின் ஃபர்ஸ்ட் லுக் மற்றும் டீசர் வெளியிடப்படும் என்றும் படக்குழுவினர் தெரிவித்திருக்கிறார்கள்.