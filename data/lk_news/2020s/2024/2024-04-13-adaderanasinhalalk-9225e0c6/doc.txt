දෙරණ ඩයලොග් මාගම්පුර සූර්ය මංගල්‍යය හෙට දවස පුරා

'දෙරණ ඩයලොග් මාගම්පුර සූර්ය මංගල්‍යය'' හෙට දවස පුරා තිස්සමහාරාම වීරවිල ජාතික පශු සම්පත් සංවර්ධන මණ්ඩල පරිශ්‍රයේදී පැවැත්වෙයි.

ජන ක්‍රීඩා රැසකින් සහ රාත්‍රියේ සංගීත ප්‍රසංගයකින් හැඩවෙන මෙම බක්මහ උළෙලේ අසිරිය හෙට පෙරවරු 9.30 සිට ටී.වී. දෙරණින් ඔබටත් සජීවීව අත්විඳිය හැකිය.

ඊට සංවිධාන ශක්තිය සපයන්නේ කෘෂිකර්ම හා වැවිලි කර්මාන්ත අමාත්‍යාංශය, හම්බන්තොට දිස්ත්‍රික් ලේකම් කාර්යාලය, කතරගම, ලුණුගම්වෙහෙර, තිස්සමහාරාම ප්‍රාදේශීය ලේකම් කාර්යාල සහ තිස්සමහාරාම ප්‍රාදේශීය සභාවය.

එහි සමාරම්භක තරග ලෙස පිරිමි සහ කාන්තා බයිසිකල් ධාවන සහ මැරතන් තරග පැවැත්වීමට නියමිතව තිබේ.

විවෘත ඉසව් වන එම තරග සඳහා සහභාගී වන තරගකරුවන් හෙට උදෑසන 6 වනවිට වීරවිල ජාතික පශු සම්පත් සංවර්ධන මණ්ඩල පරිශ්‍රය වෙත පැමිණ ඊට  ලියාපදිංචි විය යුතුය.

ජන ක්‍රීඩා රැසකින් වර්ණවත්ව හෙට දවස පුරා පැවැත්වෙන ''දෙරණ ඩයලොග් මාගම්පුර සූර්ය මංගල්‍යයයේ ජයග්‍රාහකයින්ට වටිනා ත්‍යාගද පිරිනැමීමට නියමිතව ඇත.

'' මාගම්පුර අවුරුදු කුමරිය අභිෂේක'' ගැන්වීම හෙට පස්වරුවේ සිදුකිරීමට නියමිතය.

දිවයිනේ ජනප්‍රියතම සංගීත කණ්ඩායමක් වන '' කුරුණෑගල බැජී '' සමඟ  දෙරණ ඩ්‍රීම් ස්ටාර් සීසන් 11 අවසන් තාරකා ත්‍රිත්වය මෙන්ම ජනකාන්ත ගායක ගායිකාවන් රැසක් සහසහභාගී වන සංගීත ප්‍රසංගය හෙට රාත්‍රි 8ට එම පරිශ්‍රයේදී ආරම්භ වෙයි.