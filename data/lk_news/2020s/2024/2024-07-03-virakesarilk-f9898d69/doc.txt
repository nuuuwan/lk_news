நடிகை மனிஷா நடிக்கும் 'ஆரியமாலா' படத்தின் டீசர் வெளியீடு

நடிகர் ஆர். எஸ். கார்த்தி - நடிகை மனிஷா கதையின் நாயகனாகவும், நாயகியாகவும் நடித்திருக்கும் 'ஆரியமாலா' எனும் திரைப்படத்தின் டீசர் வெளியிடப்பட்டிருக்கிறது. இதனை தயாரிப்பாளரும், இயக்குநருமான சி. வி. குமார் வெளியிட்டு, படக் குழுவினருக்கு வாழ்த்து தெரிவித்திருக்கிறார்.

இயக்குநர் ஜேம்ஸ் யுவன் இயக்கத்தில் உருவாகி இருக்கும் 'ஆரியமாலா' எனும் திரைப்படத்தில் ஆர். எஸ். கார்த்தி, மனிஷா, மறைந்த நடிகர் மாரிமுத்து உள்ளிட்ட படர் நடித்திருக்கிறார்கள்.

ஜெய்சங்கர் ராமலிங்கம் ஒளிப்பதிவு செய்திருக்கும் இந்த திரைப்படத்திற்கு செல்வநம்பி இசையமைத்திருக்கிறார். 1982 ஆம் ஆண்டில் தமிழக பகுதியில் நடைபெற்ற உண்மை சம்பவத்தை தழுவி தயாராகி இருக்கும் இந்த திரைப்படத்தை எஸ் பி ஆர் சினிமாஸ் & ஜனா ஜாய் மூவிஸ் மற்றும் கேபிள் சங்கர் என்டர்டெய்ன்மென்ட் ஆகிய நிறுவனங்கள் இணைந்து தயாரித்திருக்கிறது.

படத்தின் அனைத்து பணிகளும் நிறைவடைந்து வெளியீட்டிற்காக காத்திருக்கும் இந்த திரைப்படத்தின் டீசர் வெளியிடப்பட்டிருக்கிறது. தெருக்கூத்து எனப்படும் நாட்டுப்புறக் கலையில் நாயகனாக வேடமிடும் கலைஞனுக்கும், அந்தக் கலையை ரசிக்கும் ரசிகைக்கும் இடையேயான காதலை மையப்படுத்தி தயாராகி இருக்கும் இந்த திரைப்படத்தின் முன்னோட்டத்திற்கு பாமர ரசிகர்களிடையே பெரும் வரவேற்பு கிடைத்திருக்கிறது.