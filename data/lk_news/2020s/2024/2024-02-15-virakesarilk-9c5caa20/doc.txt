தொடரும் யுக்திய நடவடிக்கை : 656 பேர்  24 மணி நேரத்துக்குள் கைது!

நாடளாவிய ரீதியில்  இன்று (15) அதிகாலை முடிவடைந்த 24 மணித்தியாலங்களில் மேற்கொள்ளப்பட்ட யுக்திய நடவடிக்கைகளின்போது  656 பேர் சந்தேகத்தில்  கைது செய்யப்பட்டதாக பொலிஸார் தெரிவித்துள்ளனர்.

போதைப்பொருள் குற்றங்களுடன் தொடர்புடைய 535 சந்தேக நபர்களும் குற்றப் பிரிவில் குறிப்பிடப்பட்ட பட்டியலில் காணப்படும்  121 சந்தேக நபர்களும்  கைது செய்யப்பட்டுள்ளனர்.

போதைப்பொருள் குற்றங்களுடன் தொடர்புடைய 535 சந்தேக நபர்களில் 16 பேர் பொலிஸ் போதைப்பொருள் ஒழிப்புப் பணியகம் மற்றும் பொலிஸ் விசேட பணியகம் ஆகியவற்றின் பட்டியலில் உள்ளனர்.

சந்தேகத்தில் கைது செய்யபட்டவர்களில் 121 பேரில்  போதைப்பொருள் குற்றங்கள் தொடர்பான திறந்த பிடியாணை பிறப்பிக்கப்பட்ட  6 பேரும் அடங்குவதாகத் தெரிவிக்கப்படுகிறது.