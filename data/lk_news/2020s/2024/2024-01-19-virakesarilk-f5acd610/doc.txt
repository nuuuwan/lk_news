பொலிஸாரின் தவறுதலான துப்பாக்கி பிரயோகத்தில் லொறி சாரதி பலி ; குடும்பத்தவர்கள் சீற்றம் ; ஆர்ப்பாட்டம்

குருநாகல் நாரமலவில் பொலிஸ் உத்தியோகத்தர் ஒருவரின் தவறுதலான துப்பாக்கி பிரயோகம் காரணமாக லொறிச்சாரதியொருவர் உயிரிழந்த சம்பவத்தை தொடர்ந்து நேற்றிரவு அந்த பகுதியில் பதற்றநிலை உருவானது.

பொலிஸ் சோதனை சாவடியில் வாகனத்தை நிறுத்துமாறு பொலிஸார் விடுத்த வேண்டுகோளை குறிப்பிட்ட வாகனசாரதி  ஏற்க மறுத்தார் என பொலிஸ் ஊடக பிரிவு தெரிவித்துள்ளது.

இதன் பின்னர் பொலிஸ் உத்தியோகத்தர் ஒருவர் லொறியை துரத்திச்சென்று அதனை தடுத்து நிறுத்த முயன்றவேளை அவரது துப்பாக்கி தவறுதலாக வெடித்தது என பொலிஸ் ஊடக பிரிவு தெரிவித்துள்ளது.கடும் காயங்களிற்குள்ளான லொறிச்சாரதி  மருத்துவமனையில் அனுமதிக்கப்பட்டபின்னர் உயிரிழந்தார்.