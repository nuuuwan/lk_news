இன்று முதல் மினி நிலவைக் காணலாம்

பூமி அதன் வழக்கமான நிலவை விட மிகவும் சிறியதாக இருந்தாலும், ஒரு தற்காலிக குட்டி நிலவை பெற உள்ளது.

இந்த மினி நிலவு உண்மையில் புதிதாக கண்டுபிடிக்கப்பட்ட சிறுகோள் ஆகும், இது ஒரு பாடசாலை பேருந்தின் அளவானதாகும்.

இன்று அது பூமிக்கு மிக அருகில் பயணிக்கவுள்ளதாகவும், புவியின் ஈர்ப்பு விசை தற்காலிகமாக அதைத் தக்கவைக்கும் எனவும், இதனால் அது பூமியைச் சுற்றி இரண்டு மாதங்கள் இருக்கும் எனவும் வானியலாளர்கள் கூறுகின்றனர்.

இந்த "மினி நிலவு" வெற்றுக் கண்ணுக்குத் தெரியாது என்றாலும் தொலைநோக்கி மூலம் காணலாம். இந்த குறுகிய கால விண்வெளி கோளானது வானியலாளர்களுக்கு ஒரு புதிய ஆராய்ச்சிக்கான வாய்ப்பை வழங்கியுள்ளது.