’கட்டணத்தை லட்சமாக்கவும்’

எண்ணிக்கையை  வரையறுக்க கட்டுப்பணத்தை இலட்சமாக்குமாறு எதிரணியின் சுயாதீன எம்.பி.யான   டலஸ் அழகப்பெரும  வலியுறுத்தினார்.

அங்கீகரிக்கப்பட்ட அரசியல் கட்சியின் ஜனாதிபதி வேட்பாளரின் கட்டுப்பணத்தை 25 இலட்சமாகவும்,சுயாதீன ஜனாதிபதி வேட்பாளரின் கட்டுப்பணத்தை 30 இலட்சமாகவும் திருத்தம் செய்ய வேண்டும் என்றார்.

பாராளுமன்றத்தில்  புதன்கிழமை (24) இடம்பெற்ற அமர்வின் போது விசேட கூற்றை முன்வைத்தே இவ்வாறு வலியுறுத்திய

ஜனாதிபதித் தேர்தலில் போட்டியிடும் வேட்பாளர்களுக்கான  கட்டுப்பணத்தை திருத்தம் செய்யுமாறு தேர்தல்கள் ஆணைக்குழு அப்போதைய  ஜனாதிபதி கோட்டாபய  ராஜபக்சவிடம்  கோரிக்கை விடுத்தது.இந்த யோசனைக்கு அமைச்சரவையும்  அங்கீகாரம் வழங்கியுள்ளது.

அங்கீகரிக்கப்பட்ட அரசியல் கட்சி வேட்பாளரிடமிருந்து 50 ஆயிரம் ரூபாய் கட்டுப்பணமும்,சுயாதீன வேட்பாளரிடமிருந்து 75 ஆயிரம் ரூபாவும்  அறவிடப்படுகிறது.

2019 ஆம் ஆண்டு ஜனாதிபதித் தேர்தலில் 35 வேட்பாளர்கள் போட்டியிட்டார்கள்.இரண்டு வேட்பாளர்களை தவிர ஏனைய வேட்பாளர்களின் கட்டுப்பணம் அரசுடமையாக்கப்பட்டது.எவ்விதமான வரையறைகளும் இல்லாமல் வேட்பாளர்கள் போட்டியிடுவதால்  அரச நிதியே வீண்விரயமாக்கப்படுகிறது.

இதற்கு, பதிலளித்த சபை முதல்வர் சுசில் பிரேமஜயந்த,அரசியலமைப்பின் 22 ஆவது திருத்தத்தை அவசரமாக கொண்டு வரவில்லை.சட்டத்தையோ அல்லது சட்ட திருத்தத்தையோ விரைவாக கொண்டு வர முடியாது. தேர்தலில் போட்டியிடும் வேட்பாளர்களின் கட்டுப்பணம் தொடர்பான திருத்தத்தை விரைவில் நடக்கவுள்ள   ஜனாதிபதித் தேர்தலை இலக்காகக் கொண்டு முன்வைக்க முடியாது.அதற்கான காலவகாசம் போதாது.எனவே 2029 ஆம் ஆண்டு ஜனாதிபதி தேர்தலில் வேட்பாளர்களின் கட்டுப்பணத்தை அதிகரிப்பது தொடர்பில்  கவனம் செலுத்த முடியும் என்றார்.