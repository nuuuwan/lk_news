கச்சதீவு விவகாரத்தை மீண்டும்  கைகளில் எடுத்துள்ள ஸ்டாலின் - புதிய வருடத்திலும் தொடரப்போகும் மீனவர் பிரச்சினை;    தமிழ்த் தேசியக் கட்சிகளின் தொடர்ச்சியான “மௌனம்“

ஆட்சி மாறியுள்ள நிலையில், தமிழக மீனவா்களின் ஊடுருவல்களால் ஏற்படும் பிரச்சினைக்கு முற்றுப்புள்ளி வைக்கப்பட்டுவிடும் என்ற எதிா்பாா்ப்பு ஏமாற்றமாகிவிடுமா என்ற நிலைதான் இப்போது உள்ளது. கச்சதீவு விவகாரத்தை தி.மு.க. மீண்டும் கைகளில் எடுத்திருப்பது இந்த நிலையை மேலும் சிக்கலாக்கலாம்.

மீனவா் பிரச்சினை புதிய ஆட்சியில் முடிவுக்கு வரும் என்ற எதிா்பாா்ப்புக்கு காரணங்கள் இருந்தன. ஆனால், ஊடுருவல் பிறக்கப்போகும் புதிய ஆண்டிலும் தொடரப்போகின்றது என்பதை உறுதிப்படுத்தக் கூடிய நிகழ்வுகளை கடந்த வாரத்திலும் காணமுடிந்தது. ஆக, மீனவா் பிரச்சினைக்கும் தீா்வைத் தராத ஒரு வருடமாகத்தான் 2024 முடிவுக்கு வருகின்றது.

30 வருடகாலமாகத் தொடா்ந்த போரினால் வடக்கு, கிழக்கில் அதிகம் பாதிக்கப்பட்ட சமூகமாக மீனவா் சமூகம்தான் உள்ளது. போா் முடிவுக்கு வந்த பின்னா் அவா்களுடைய பிரச்சினை புதிய வடிவத்தில் வரத் தொடங்கியுள்ளது. தொப்புள் கொடி உறவுகள் என வா்ணிக்கப்படும் தமிழக மீனவா்களின் ஊடுருவல் வடபகுதி மீனவா்களின் வாழ்வாதாரத்தை புரட்டிப் போட்டுக்கொண்டுள்ளது. இந்த விடயத்தில் கடந்த கால அரசாங்கங்கள் ஆக்கபூா்வமான செயற்பாடுகள் எதனையும் முன்னெடுக்கவில்லை. பாதிக்கப்பட்டவா்கள் தமிழ் மீனவா்களாக இருந்ததும் அதற்கு காரணமாக இருக்கலாம்.

நவம்பா் மாதம் நடந்த பொதுத் தோ்தலில் வெற்றி பெற்று தேசிய மக்கள் சக்தி அரசாங்கம் பதவியேற்ற போது, இந்தப் பிரச்சினைக்கு முற்றுப்புள்ளி வைக்கப்படும் என்ற எதிா்பாா்ப்பு வடக்கு மீனவா்களிடம் அதிகளவுக்குக் காணப்பட்டது. பொதுத் தோ்தலுக்கான வடக்கில் தமது இறுதிப் பரப்புரைக் கூட்டத்தை தேசிய மக்கள் சக்தி பாஷையூரில் நடத்தியது. பாஷையூா் ஒரு மீனவக் கிராமம்.

பெருந்தொகையான மக்கள் கூவிந்திருந்த இந்த கூட்டத்தில் உரையாற்றிய ஜனாதிபதி அநுரகுமார திசாநாயக்க, “இந்திய மீனவா்களின் ஊடுருவல் உள்ளூா் மீனவா்களின் வாழ்வாரத்தில் பாதிப்பை ஏற்படுத்துகின்றன” என்று சுட்டிக்காட்டினாா். “இது நிறுத்தப்படும்” என்றும் மக்களுடைய ஆரவாரங்களுக்கு மத்தியில் அவா் அறிவித்தாா்.

அதனைவிட, கடற்றொழில் மற்றும் நீரியல் வளங்கள் அமைச்சராகப் பதவியேற்றுக்கொண்ட இராமலிங்கம் சந்திரசேகரும் இது தொடா்பில் மீனவா் அமைப்புக்களுக்கு வாக்குறுதிகளை அள்ளி வழங்கியிருந்தாா்.

மீனவர்களின் பிரச்சினைகள், குறிப்பாக தமிழக மீனவர்களின் ஊடுருவல் மற்றும் இலங்கை மீனவர்களின் வாழ்வாதாரப் பிரச்சினைகள் ஆகியவற்றை தீர்க்க சவால்களை எதிர்கொள்ள தயாராக உள்ளதாக சந்திரசேகா் கூறியிருந்தாா் ஜனாதிபதியும், கடற்றொழில் அமைச்சரும் வழங்கிய இந்த உறுதிமொழிகள் என்பவற்றுக்கு மேலாக, ஜே.வி.பி.யின் கடந்த கால வரலாறும் இந்த விடயத்தில் புதிய அரசாங்கம் கடும் போக்கு ஒன்றை எடுக்கும் என்ற எதிா்பாா்ப்பை ஏற்படுத்தியிருந்தது.

ஜனாதிபதி கடந்த வாரம் புதுடில்லி பயணமான போது, இந்தப் பிரச்சினை குறித்தும் அவா் பேசுவாா், உறுதியான சில முடிவுகள் கிடைக்கும் என்ற எதிா்பாா்ப்பு உள்ளூா் மீனவா்களிடம் காணப்பட்டது. ஜனாதிபதி அநுரகுமார திசாநாயக்கவுக்கும், இந்தியப் பிரதமா் நரேந்திர மோடிக்கும் இடையேயான புதுடில்லிச் சந்திப்பில், மீனவர்களின் வாழ்வாதார பிரச்சனைகள் முக்கிய விடயங்களில் ஒன்றாக இருந்தது.

“மனிதாபிமான அணுகுமுறை”யுடன் இந்த பிரச்சனையை அணுக வேண்டும் என்று இரு தரப்பினரும் ஒப்புக்கொண்டனர் என்று சந்திப்பின் பின்னா் வெளியிடப்பட்ட கூட்டறிக்கையில் தெரிவிக்கப்பட்டிருக்கின்றது.

மனிதாபிமான அணுகுமுறை என்ற இந்த சொற்பிரயோகம் வடபகுதி மீனவா்கள் மத்தியில் கடும் சீற்றத்தையும் அதிருப்தியையும் ஏற்படுத்தியுள்ளது. எல்லைதாண்டிவரும் மீனவா்களை “மனிதாபிமான அடிப்படையில்” இலங்கை கையாள வேண்டும் என்பதுதான் டில்லியின் எதிா்பாா்ப்பு.

இவ்வாறு மீனவா்கள் கைதாவதால் தமிழகத்தில் இருந்து தொடா்ச்சியான அழுத்தங்களை மோடி அரசு எதிா்கொள்கின்றது. கொழும்பில் கடந்த மாதம் இடம்பெற்ற மீனவா் பிரச்சினை குறித்த இரு நாட்டு அதிகாரிகளுக்கும் இடையிலான பேச்சுவாா்த்தையிலும், எல்லைதாண்டும் மீனவா் விடயத்தில் “மனிதாபிமானமான முறையில்” அணுக வேண்டும் என்றுதான் தீா்மானிக்கப்பட்டது.

எல்லைதாண்டி வருவதில் இரண்டு பிரச்சினைகள் உள்ளன. முதலாவது, எல்லைதாண்டுவது என்பதே சட்டவிரோதமானது. இரண்டாவது, தடை செய்யப்பட்ட மீன்பிடி முறைகளைப் பயன்படுத்துவதும், அதன் மூலமாக கடல் வளங்கள் அழிக்கப்படுவதும். இந்த இரண்டு விடயங்களும் சட்டரீதியாகக் கையாள வேண்டியவை. இதில், “மனிதாபிமானம்” என்பது இந்த இரண்டு விடயங்களையும் கண்டு கொள்ளாமல் இருப்பதா?

இந்தப் பின்னணியில், இலங்கையிடம் இருந்து கச்சத் தீவை மீட்க வேண்டும் என்று திராவிட முன்னேற்றக் கழகம் தீர்மானம் நிறைவேற்றியுள்ளது.

இந்தியாவுக்கும் இலங்கைக்கும் இடையிலான மீனவப் பிரச்சினைக்கு நிரந்தரத் தீர்வு காண வேண்டுமாயின் கச்சத்தீவு இந்தியாவினால் கையகப்படுத்தப்பட வேண்டும் என அந்தப் பிரேரணையில் குறிப்பிடப்பட்டுள்ளது.

அக்கட்சியின் தலைவரும், தமிழக முதலமைச்சருமான மு.க.ஸ்டாலின் தலைமையிலான கட்சி இந்த தீர்மானத்தை செயற்குழுவில் கடந்த வாரம் நிறைவேற்றியுள்ளதாக இந்திய ஊடகங்கள் தெரிவிக்கின்றன. நிறைவேற்றப்பட்ட தீர்மானத்தை இந்திய மத்திய அரசுக்கு அனுப்பவும் முடிவு செய்யப்பட்டுள்ளது.

தி.மு.க. மட்டுமன்றி பிரதமா் நரேந்திரமோடி தலைமையிலான பா.ஜ.க. கூட இதே நிலைப்பாட்டைத்தான் ஏப்ரல் (2024) மாதம் நடைபெற்ற இந்தியப் பொதுத் தோ்தல் பரப்புரைகளின் போதும் வெளிப்படுத்தியது.  தமிழகத்தில் பரப்புரையை மேற்கொண்ட பிரதமா் மோடி, கச்சதீவு விவகாரம் தொடா்பாக முக்கியமாக் பேசினாா்.

1974 ஆம் ஆண்டில் கச்சத்தீவை இலங்கைக்கு ஒப்படைத்தது காங்கிரஸ் தலைமையிலான அரசாங்கம், குறிப்பாக பிரதமர் இந்திரா காந்தி, எனக் குற்றம்சாட்டினார். அத்துடன், அப்போது தமிழகத்தில் தி.மு.க. ஆட்சி நடந்துகொண்டிருந்தது என்பதையும், அவா் சுட்டிக்காட்டியிருந்தாா்.

இராமேஸ்வரம் பகுதி மக்களின் வாக்குகளை இலக்காக வைத்துத்தான் இந்தக் கருத்துக்களை மோடி வெளியிட்டிருக்கலாம். ஆனால், தோ்தலின் பின்னா் இது தொடா்பில் மோடி எதனையும் தெரிவிக்கவில்லை என்பதும் கவனிக்கத்தக்கது.

தமிழக சட்டப் பேரவைக்கான தோ்தல் 2026 இல் நடைபெறவிருக்கின்றது. இன்னும் ஒரு வருடமும் சில மாதங்களும்தான் அதற்கு இருக்கின்றது. அதனை இலக்காகக் கொண்டு தி.மு.க. காய்களை நகா்த்தத் தொடங்கிவிட்டது என்பதைத்தான் அக்கட்சி நிறைவேற்றியுள்ள தீா்மானம் உணா்த்துகின்றது. ஆக, இக்கட்சி இந்தப் பிரச்சினையை தொடா்ச்சியாக பேசு பொருளாக வைத்திருப்பதற்கு முற்படுவாா்கள் என்று எதிா்பாா்க்கலாம்.

தமிழக அரசியல் கட்சிகளைப் பொறுத்தவரையில் கச்சதீவை இலங்கைக்குக் கொடுத்ததுதான் மீனவா்களின் பிரச்சினைகளுக்குப் பிரதான காரணம் என்று கூறிவருகின்றாா்கள். ஆனால், 1960 களிலேயே இலங்கைக் கடல் பகுதி வரையில் வந்து தமிழக மீனவா்கள் மீன்பிடிக்கும் செயற்பாடுகள் இடம்பெற்றிருக்கின்றன என்பதை உறுதிப்படுத்தும் பதிவுகள் இருக்கின்றன.

இது தற்போது பெரும் பொருளாதாரப் பிரச்சினையாக வளர்ந்துள்ளது. 1960 ஆம் ஆண்டின் செய்தித்தாள் அறிக்கைகள், இந்திய அதிகாரிகள் தங்கள் மீனவர்களை இலங்கை கடற் பரப்புக்குள் செல்ல வேண்டாம் என்று எச்சரித்ததாகக் குறிப்பிடுகின்றன.

ஆக, மீனவா் பிரச்சினைக்கு கச்சதீவை இலங்கைக்குக் கொடுத்தமைதான் காரணணம் என்று சொல்வது ஏற்றுக்கொள்ளக் கூடியதல்ல. தமிழக மீனவா்கள் வடக்கில் நெடுந்தீவு மற்றும் மன்னாா் கடல் கரை வரையில் வருகின்றாா்கள். அதற்கு மேலாக, பருத்தித்துறை, மருதன்கேணி, முல்லைத்தீவு கடற் பரப்பிலும் அவா்களைக் காணமுடிகின்றது. கச்சதீவிலிருந்து பல மைல்கள் தொலைவில் உள்ள இடங்கள் இவை.

தமிழகத்தில் பாரிய மடிவலை மீன்பிடிப் படகுகளை வைத்திருப்பவா்கள் பலா் அரசியல்வாதிகளாக அல்லது அவா்களுக்கு வேண்டியவா்களாக இருக்கின்றாா்கள். அதேவேளையில், சாதாரண தொழிலாளா்கள்தான் இலங்கை கடல் எல்லைக்குள் அனுப்பப்படுகின்றாா்கள்.

இப்போது மீண்டும் கச்சதீவு விவகாரத்தை தி.மு.க. கைகளில் எடுத்திருப்பது மீனவா் பிரச்சினைக்கு இணக்கமான ஒரு தீா்வைக் காண்பதில் இருக்கக்கூடிய வாய்ப்புக்களைப் பாதிப்பதாகவே இருக்கும். பிரதமா் மோடி கூட பொதுத் தோ்தல் பரப்புரைகளின் போது இந்தப் பிரச்சினையை கைகளில் எடுத்திருந்தாா். அதனால், இதற்கு எதிராக அவராலும் கருத்துக்கூற முடியாது.

தமிழக அரசியல்வாதிகளைப் பொறுத்தவரையில் இந்தப் பிரச்சினை வெறுமனே அரசியல் பிரச்சினை மட்டுமல்ல. அவா்களுடைய வியாபார நலன்களும் இதில் உள்ளதாக வடக்கில் உள்ள மீனவா் அமைப்பின் பிரதிநிதி ஒருவா் கூறுகின்றாா். 2024 முடிவுக்கு வரும் நிலையில், 2025 இலும் இந்தப் பிரச்சினை தொடரப் போகின்றது என்பதை உணா்த்துவதாகவே கடந்த இரு வாரங்களாக இடம்பெறும் நிகழ்வுகள் உணா்ததுகின்றன.

பொதுத் தோ்தலின் போது வடக்கு மீனவா்கள் யாருக்கு வாக்களித்தாா்கள் என்பது அனைவருக்கும் தெரியும். தமிழா்களின் உரிமைகளுக்காகக் குரல் கொடுப்பதாகக் கூறிக்கொள்ளும் தமிழ்த் தேசியக் கட்சிகள் மீனவா்கள் எதிா்கொள்ளும் பிரச்சினையைக் கண்டு கொண்டதே இல்லை. 13 குறித்து பேசுவதை டில்லி தவிா்த்தமைக்கும் இந்தக் கட்சிகள்தான் காரணம் என்ற கருத்தும் உள்ளது. உட்கட்சி மோதல்களில் சிக்கித் தவிக்கும் இந்தக் கட்சிகள் பொதுத் தோ்தலில் கசப்பான பாடம் ஒன்றைக் கற்றுக்கொண்ட பின்னரும்  திருந்த தயாராக இல்லை என்பதைத்தான் அவதானிக்க முடிகின்றது.