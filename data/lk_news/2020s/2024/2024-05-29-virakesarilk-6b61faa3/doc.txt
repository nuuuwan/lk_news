தெமோதரையில் ரயில் முன் பாய்ந்தவர் படுகாயம் !

எல்ல பொலிஸ் பிரிவுக்குட்பட்ட தெமோதரை ரயில் நிலையத்துக்கு அருகாமையில் உள்ள சுரங்க பாதைக்கு அருகாமையில் நபர் ஒருவர் ரயில் முன் பாய்ந்து உயிரை மாய்க்க முயன்றுள்ளதாக பொலிஸார் தெரிவித்தனர்.

குறித்த நபர்  உயிரை மாய்க்க முற்பட்டவேளை, படுகாயம் அடைந்த நிலையில் தெமோதரை வைத்தியசாலையில் சிகிச்சைக்காக அனுமதிக்கப்பட்டுள்ளார்.

இதையடுத்து, மேலதிக சிகிச்சைகளுக்காக பதுளை வைத்தியசாலைக்கு மாற்றப்பட்டு அங்கு சிகிச்சை பெற்று வருவதாக பொலிஸார் தெரிவித்தனர்.

34 வயதுடைய உடுவர தோட்டம் 4 ஆம் பிரிவை சேர்ந்த நபரே ரயில் முன்பாய்ந்து உயிரை மாய்க்க முயன்றதாக பொலிஸார் தெரிவித்தனர்.