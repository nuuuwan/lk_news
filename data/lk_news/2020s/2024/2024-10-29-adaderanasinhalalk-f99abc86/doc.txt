සඳගිරි මහ සෑ හිමිගේ සහ මනුසත් දෙරණේ තවත් සද්කාර්යයක් ඵලදරයි

නුවරඑළිය හේවාහැට රුක්වුඩ් දෙමළ විද්‍යාලයේ උසස් පෙළ පන්ති පවත්වාගෙන යෑම සඳහා රුපියල් ලක්ෂ 30ක් වැය කරමින් ඉදිකළ නව ගොඩනැගිල්ල ඊයේ (28) විවෘත කෙරුණි.

මෙම ගොඩනැගිල්ල ඉදිකෙරුණේ හන්තාන සඳගිරි මහ සෑ විහාරාධිපති පූජ්‍ය ගඟසිරිපුර ධම්මාලෝක හිමිගේ සහ මනුසත් දෙරණ දායකත්වයෙනි.

නුවරඑළිය හේවාහැට රුක්වුඩ් දෙමළ විද්‍යාලයට අඩුපාඩුවක්ව පැවති නව පාසල් ගොඩනැගිල්ලක් ඉදිකරදීම වෙනුවෙන් මුල්ගල තැබීම සිදුකෙරුණේ පසුගිය සැප්තැම්බර් 22 වැනිදාය.

හන්තාන සඳගිරි මහ සෑ විහාරාධිපති පූජ්‍ය ගඟසිරිපුර ධම්මාලෝක හිමිගේ මූලිකත්වයෙන් දිවයින පුරා ක්‍රියාත්මක අධ්‍යාපනික සත්කාරක ව්‍යාපෘතිය යටතේ මෙම ගොඩනැගිල්ලෙහි ඉදිකිරීම් ඇරඹුණි.

මුල්ගල තබා ඉතා කෙටි කලක් තුළ කඩිනමින් ඉදිකිරීම් අවසන් කිරීමට හැකිවීම විශේෂත්වයකි.

ඒ අනුව ගොඩනැගිල්ල විවෘත කෙරුණේ හන්තාන සඳගිරි මහ සෑ විහාරාධිපති පූජ්‍ය ගඟසිරිපුර ධම්මාලෝක හිමි, දෙරණ මාධ්‍ය ජාලයේ විධායක අධ්‍යක්ෂ මාධව මඩවල මහතා සහ ජනතා වතු සංවර්ධන මණ්ඩලයේ සභාපති ජයන්ත තිලකරන්න මහතාගේ ප්‍රධානත්වයෙනි.

"රුක්වුඩ් දෙමළ විද්‍යාලයේ උසස් පෙළ දරුවන්ගේ පන්ති වෙනුවෙන් තමයි මේ ගොඩනැගිල්ල ඉදි කරන්නේ. සුබ නැකතින් විවෘත කරන මේ පුංචි ගොඩනැගිල්ල දිනෙක් දින ඒ දරුවන්ට ලොකු බලාපොරොත්තු ඇති කරයි."

"අපේ වැඩ ටික මෙතනින් නතර කිරීම නොකළ යුතුයි. මං හිතන්නේ... මේ පාසලේ දූ දරුවන් කිහිපදෙනෙක් විශ්වවිද්‍යාලය දක්වා යැවීමේ වැඩපිළිවෙළක් අපි සකස් කළ යුතුයි."

සිසුන් 130කින් යුත් රුක්වුඩ් දෙමළ විද්‍යාලයේ උසස් පෙළ පන්ති පැවැත්වීමට නොහැකි වී තිබුණේ පන්ති පැවැත්වීම සඳහා ගොඩනැගිල්ලක් නොමැති වීම හේතුවෙනි.

"අපේ පාසලේ නංගිලා මල්ලිලා හැමෝටම මේක ගොඩාක් ලොකු ප්‍රයෝජනයක් වෙයි. ඒ් අයගේ ඉගෙනීමට ඒ්ක උදව්වක් වෙනවා."

"අපේ දරුවන්ට ඉඳගන්න පුටුවක් වත් තිබුණේ නැහැ. අද සියලුදේම ලැබිලා. ඒ්කට අපි ගොඩාක් පිං කරලා තියෙනවා."

පූජ්‍ය ගඟසිරිපුර ධම්මාලෝක හිමිගේ මූලිකත්වයෙන් ගොඩනැගිල්ලේ ඉදිකිරීම් සිදුකෙරුණු අතර අවශ්‍ය මේස හා පුටු මනුසත් දෙරණින් ලබාදුනි.

මෙම උතුම් සත්කාර්යය සඳහා ලෝවැසි සැදැහැවතුන්ගේ ධන පරිත්‍යාගයන් මෙන්ම ශ්‍රම දායකත්වයද හිමිවුණි.