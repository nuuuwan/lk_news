6 மாதங்களில்  இந்திய மீனவர்கள் 214 பேர் கைது

2024  ஜனவரி மாதம் முதல் தற்போதைய காலம் வரை  இந்திய மீனவர்கள் 214 பேர் கடற் படையினரால் கைது செய்யப்பட்டுள்ளனர் என இலங்கை கடற்படை ஊடகப் பிரிவு தெரிவித்துள்ளது.

வடக்கு கடற்பரப்பு மற்றும் கிழக்கு கடற் பரப்புகளில் அத்துமீறி நுழைந்து மீன் பிடித்தனர் என்றக் குற்றச்சாட்டில் 28 இந்திய மீன்பிடி படகுகள் கைப்பற்றப்பட்டுள்ளன. 214 இந்திய மீனவர்களும் கைது செய்யப்பட்டுள்ளனர்.

இலங்கை கடற்படையினர்,  யாழ்ப்பாணம் காங்கேசன்துறை பகுதிக்குள் அப்பால் கடலில், செவ்வாய்க்கிழமை (25) மேற்கொண்ட இந்த விசேட சுற்றி வளைப்பு நடவடிக்கையின் போது 10 இந்திய மீனவர்களை கடற் படையினர் கைது செய்துள்ளனர்.

“எமது வளங்களை பாதுகாக்கவும் எம்நாட்டு மக்களின் வாழ்வாதாரத்தை பாதுகாக்கவும் கடற்படையினர் மேற்கொண்ட நடவடிக்கையின் போது அந்த கடற்படை அதிகாரி உயிரிழந்துள்ளார்” என கடற்படை ஊடகப்பிரிவு தெரிவித்துள்ளது.

உள்நாட்டு மீனவ மக்களின் வாழ்வாதாரத்தை பாதுகாக்கும் வகையில் நாட்டின் கடற்பரப்புக்குள் அத்துமீறி வெளிநாட்டு மீன்பிடி கப்பல்கள் மற்றும் படகுகள் சட்டவிரோத மீன்பிடி நடவடிக்கைகளை தடுத்து நிறுத்துவதற்கு கடற்படை மிகவும் கடினமான மற்றும் ஆபத்தான சூழ்நிலைகளுக்கு முகம் கொடுத்து பல நடவடிக்கைகளை மேற்கொண்டு வருகின்றது.