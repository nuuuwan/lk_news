நீதித்துறையுடன் அதிகளவில் மோதலில் ஈடுபட்டவர் தற்போதைய ஜனாதிபதியே - 2015 இல் நல்லாட்சி அரசாங்கத்திற்கு ஆதரவளித்த அமைப்பு கடும் விமர்சனம்

2015 இல் நல்லாட்சி அரசாங்கத்திற்கு ஆதரவளித்த புரவெசி பலய என்ற அரசியல் அமைப்பு ஜனாதிபதி ரணில்விக்கிரமசிங்கவின் நடவடிக்கைகளை கடுமையாக விமர்சித்துள்ளது.

தேசபந்து தென்னக்கோன் விவகாரத்தை கையாண்டுள்ள விதத்தின் மூலம் ஜனாதிபதி நாட்டில் ஒரு விவகாரத்தை உருவாக்கியுள்ளார் என இந்த அமைப்பின் உறுப்பினர் காமினிவியங்கொட தெரிவித்துள்ளார்.

நிறைவேற்று அதிகாரத்தி;ற்கும் நீதித்துறைக்கும் மோதல் குறித்த ஜனாதிபதியின் சமீபத்தைய கருத்து தேர்தல் பிற்போடப்படலாம் என்பதை மறைமுகமாக உணர்த்துகின்றது என காமினிவீரக்கோன் தெரிவித்துள்ளார்.

நிறைவேற்று அதிகாரம் தொடர்ச்சியாக நீதித்துறையுடன் மோதலில் ஈடுபட்டுள்ளது என தெரிவித்துள்ள அவர் முன்னைய எந்த ஜனாதிபதியையும் விட தற்போதைய ஜனாதிபதியே நீதித்துறையுடன் அதிக மோதல்களில் ஈடுபட்டுள்ளார் எனவும் குறிப்பிட்டுள்ளார்.

நிறைவேற்று அதிகாரம் நீதித்துறையை விட பெரியது என காண்பிப்பதற்கு  ஜனாதிபதி முயல்கின்றார் என தெரிவித்துள்ள காமினிவியாங்கொட நீதித்துறை தனக்கு கட்டுப்படவேண்டும் என ஜனாதிபதி  எதிர்பார்க்கின்றார் எனவும் அவர் தெரிவித்துள்ளார்.

ஜனாதிபதியின் சமீபத்தைய கருத்துக்கள் அவர் மீண்டும் தேசபந்து தென்னக்கோனை பதவியில் அமர்த்த முயல்கின்றார் என்பதை புலப்படுத்தியுள்ளது எனவும் அவர் தெரிவித்துள்ளார்.