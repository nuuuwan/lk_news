இறக்குமதி செய்யப்படும் சீனிக்கான விசேட பண்ட வரி நீடிப்பு

இறக்குமதி செய்யப்படும் சீனிக்கு, இதுவரை விதிக்கப்பட்டிருந்த விசேட பண்ட வரி மேலும் நீடிக்கப்பட்டுள்ளது.

இறக்குமதி செய்யப்படும் ஒரு கிலோகிராம் சீனிக்கு கடந்த வருடம் நவம்பர் மாதம் முதலாம் திகதி முதல் ஒரு வருட காலத்திற்கு 50 ரூபா விசேட வர்த்தக பண்ட வரி விதிக்கப்பட்டது.

அதன் செல்லுபடியாகும் காலம் நவம்பர் 1 ஆம் திகதி முடிவடைய இருந்த நிலையில்  அரசாங்கம் குறித்த விசேட வர்த்தக பண்ட வரியை டிசம்பர் 31 ஆம் திகதி வரை நீடிக்க நடவடிக்கை எடுத்துள்ளது.

நிதியமைச்சர் என்ற வகையில் ஜனாதிபதி அநுரகுமார திஸாநாயக்கவினால் வெளியிடப்பட்ட வர்த்தமானி அறிவித்தலின் ஊடாக இந்த வரி நீடிக்கப்பட்டுள்ளது.

முன்னர் அத்தியாவசியப் பொருட்களுக்கான வரிகளை குறைப்பதாக வாக்குறுதிகள் வழங்கப்பட்டிருந்த போதிலும், அவற்றின் மீதான வரிகளை குறைக்காமல் அவ்வாறே பேணுவதாக விமர்சித்தார்.

உணவுப் பொருட்களின் மீதான வரிச் சுமையைத் தளர்த்துவதாக அரசாங்கம் பகிரங்கமாக உறுதியளித்துள்ள அதேவேளை, சீனி இறக்குமதிக்கான வரியைத் தக்கவைக்க நடவடிக்கை எடுத்துள்ளதாக அவர் சுட்டிக்காட்டியுள்ளார்.