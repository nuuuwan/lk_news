කොම්පඤ්ඤවීදිය නව ගුවන් පාලම මේ සතියේදී ජනතා අයිතියට

කොම්පඤ්ඤවීදිය, විනිසුරු අක්බාර් මාවත හා උත්තරානන්ද මාවත සම්බන්ධ කරමින් දුම්රිය මාර්ගයට ඉහළින් ඉදිකරන ලද ගුවන් පාලමේ දෙවන අදියරේ ඉදි කිරීම් අවසන් කර ලබන සතියේ ජනතා අයිතියට පත් කරන බව මාර්ග සංවර්ධන අධිකාරියේ අධ්‍යක්ෂ ජනරාල් එස්. පී. එම් සූරිය බණ්ඩාර මහතා පැවැසීය.

එසේම කොහුවල ගුවන් පාලමද ඉන්පසු සතියේ ජනතා අයිතියට පත් කිරීමට නියමිත බවත් වරාය පිවිසුම් ගුවන් මාර්ගයේ වැඩකටයුතුද සැප්තම්බර් මාසයේ මුල් භාගයේදී අවසන් කරන බවත් ඔහු පැවැසීය.

ජනපති මාධ්‍ය කේන්ද්‍රෙය් පැවැති මාධ්‍ය හමුවකදී ඔහු මේ බව පැවැසීය.

"මීට අමතරව මාර්ග සංවර්ධන අධිකාරිය යටතේ ව්‍යාපෘති දහස් ගණනක් රට පුරා ක්‍රියාත්මක කරමින් පවතිනවා. මේ අතරින් පසුගිය පෙබරවාරි මාසයේ ආරම්භ කළ ග්‍රාමීය මාර්ග කිලෝ මීටර් දහසේ ව්‍යාපෘතිය යටතේ පසුගිය මේ වන විට ග්‍රාමීය මාර්ග කිලෝ මීටර් 320ක් අවසන් කර ඇති අතර ඉතිරි ප්‍රමාණය අගෝස්තු මාසයේ දී අවසන් කිරීමට කටයුතු කරමින් සිටිනවා." යැයි ඔහු පැවැසීය.