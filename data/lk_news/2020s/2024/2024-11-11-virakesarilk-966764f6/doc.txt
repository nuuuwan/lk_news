பியர் நுகர்வு அதிகம் என்பதாலேயே நாட்டில் அரிசிக்கு தட்டுப்பாடு!

பியர் உற்பத்திக்கு பிரதான  மூலப்பொருளாக விளங்கும் கச்சா அரிசியின் தேவை தற்போது அதிகரித்துள்ளது. இலங்கை வரும் உல்லாசப்பயணிகள் அதிகமாக பியர் பானத்தையே அருந்துகின்றனர். மேலும் சந்தையில் புதிதாக  பியர்  உற்பத்தி  நிறுவனம் ஒன்று நுழைந்துள்ளது. இதன் காரணமாக கச்சா அரிசியின்  தேவையும் அதிகரித்துள்ளது. நாட்டு மக்களுக்கு மிகவும் குறைந்த விலையில் கிடைக்கும்  நாட்டரிசி  நெல்லிலிருந்தே கச்சா அரிசி பெறப்படுகின்றது. இதன் காரணமாகவே சந்தையில்  உணவுக்கு தேவைப்படும் நாட்டரிசிக்கு தட்டுப்பாடு ஏற்பட்டுள்ளதாக  சிறிய மற்றும் நடுத்தர அரிசி ஆலை உரிமையாளர்கள் சங்கம் விசனம் தெரிவித்துள்ளது. நாட்டு மக்களுக்கு தேவை அரிசியா  பியரா என்பதை அரசாங்கம் தான் முடிவு செய்ய வேண்டும்.