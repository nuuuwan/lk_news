விஜயதாஸவை வரவேற்று வாழ்த்தினார் ஜீவன்

தனது அமைச்சுப் பதவியை நீதி அமைச்சர் விஜயதாச ராஜபக்ஷ  ராஜினாமா செய்ததை வரவேற்ற அமைச்சர் ஜீவன் தொண்டமான்   ஜனாதிபதித் தேர்தலில் போட்டியிடுவதற்காக  அமைச்சுப் பதவி துறந்தமை தெரிந்த விடயமாகும் என்றார்.

எவ்வாறாயினும், அமைச்சரவை அந்தஸ்துள்ள அமைச்சராக இருந்து விலகி ஜனாதிபதி தேர்தலில் போட்டியிடும் தருணத்தில் அமைச்சுக்கள் சார்ந்த வரப்பிரசாதங்களை பயன்படுத்த முடியாது என்றார்.

எனவேதான், ஜனாதிபதி தேர்தலில் போட்டியிடும் வேட்பாளர்கள் ஆளும் கட்சி சார்ந்தவர்களாகவோ எதிர்க்கட்சியினை சார்ந்தவர்களாகவோ அல்லது சுயாதீன வேட்பாளர்களாகவோ இருப்பினும் தனது அமைச்சு பொறுப்பிலிருந்து விலகி தேர்தலில் போட்டியிடுவதினை நான் வரவேற்கின்றேன் அதேவேளை வெற்றிப்பெறவும் வாழ்த்துகின்றேன் என தெரிவித்தார்.