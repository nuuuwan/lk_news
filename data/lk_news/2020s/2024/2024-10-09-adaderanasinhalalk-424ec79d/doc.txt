චීන ජාතිකයින් පිරිස රිමාන්ඩ්

පානදුර ගොරකාන ප්‍රදේශයේ හෝටලයක ලැගුම් ගෙන සිටියදී අත්අඩංගුවට ගත් චීන ජාතිකයින් 20දෙනා එළඹෙන 23 වනදා දක්වා රක්ෂිත බන්ධනාගාරගත කිරීමට පානදුර අතිරේක මහෙස්ත්‍රාත් අද (09) නියෝග කළේය.

බස්නාහිර බුද්ධි කොට්ඨාසයේ නිලධාරීන්ගෙන් ලද තොරතුරක් මත පානදුර උතුර පොලීසියේ නිලධාරීන් විසින් සැකකරුවන් අත්අඩංගුවට ගෙන තිබුණි.

පොලිස් මාධ්‍ය කොට්ඨාසය නිවේදනයක් නිකුත් කරමින් සඳහන් කර ඇත්තේ, පසුගිය ඔක්තෝබර් 6 වන දින අපරාධ පරීක්ෂණ දෙපාර්තමේන්තුව විසින් හංවැල්ල පොලිස් වසමේ දී අන්තර්ජාලය ඔස්සේ සංවිධානාත්මක ලෙස මුදල් වංචා සිදුකළ බවට සැකපිට අත්අඩංගුවට ගත් චීන ජාතික පිරිස හා අද දිනයේ අත්අඩංගුවට ගත් චීන ජාතිකයින් අතර සම්බන්ධතාවයක් තිබේද යන්න පිළිබඳ විමර්ශන සිදුකරමින් පවතින බවය.