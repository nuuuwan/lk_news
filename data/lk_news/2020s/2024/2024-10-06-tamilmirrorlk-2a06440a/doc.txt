வெளிநாட்டு சிகரெட்டுகளுடன் ஒருவர் கைது

புத்தளம், கருவலகஸ்வெவ பிரதேசத்தில் இலங்கை கடற்படை மற்றும் பொலிஸ் விசேட அதிரடிப்படையினர் (STF) இணைந்து நேற்று சனிக்கிழமை (05) மேற்கொண்ட நடவடிக்கையில், பஸ்ஸில் கொண்டு செல்லப்பட்ட 2,020 வெளிநாட்டு சிகரெட்டுகளுடன் 54 வயதுடைய சந்தேக நபர் ஒருவர் கைது செய்யப்பட்டுள்ளார்.

பொலிஸ் விசேட அதிரடிப்படையினருடன் இணைந்து SLNS தம்பபன்னிக்கு கிடைத்த இரகசிய தகவலையடுத்து இந்த நடவடிக்கை மேற்கொள்ளப்பட்டதாக இலங்கை கடற்படை தெரிவித்துள்ளது.

கைப்பற்றப்பட்ட சிகரெட்டுகளுடன் புத்தளத்தைச் சேர்ந்த சந்தேகநபர், மேலதிக சட்ட நடவடிக்கைகளுக்காக கருவலகஸ்வெவ பொலிஸாரிடம் ஒப்படைக்கப்பட்டுள்ளார்.