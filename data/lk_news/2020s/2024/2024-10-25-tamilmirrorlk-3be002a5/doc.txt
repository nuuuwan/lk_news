ரஞ்சனின் வேட்புமனு நிராகரிக்கப்படும்?

முன்னாள் நாடாளுமன்ற உறுப்பினர் ரஞ்சன் ராமநாயக்கவின் வேட்புமனுவை நிராகரித்து உத்தரவு பிறப்பிக்குமாறு கோரி, உயர்நீதிமன்றில் மனு சமர்ப்பிக்கப்பட்டுள்ளது.

அந்த மனுவில், ரஞ்சன் ராமநாயக்கவுக்கு நாடாளுமன்றத்தில் அமர்ந்து வாக்களிக்க தகுதியில்லை என குறிப்பிடப்பட்டுள்ளது..

கம்பஹா மாவட்ட சுயேட்சைக்குழு வேட்பாளர் கே.எம்.  மஹிந்த சேனாநாயக்கவினால் இந்த மனு சமர்ப்பிக்கப்பட்டுள்ளது.

கம்பஹா மாவட்ட தேர்தல் அதிகாரி, ரஞ்சன் ராமநாயக்க, தேர்தல்கள் ஆணைக்குழு மற்றும் அதன் உறுப்பினர்கள் ஆகியோர் பிரதிவாதிகளாக குறிப்பிடப்பட்டுள்ளனர்.

எதிர்வரும் பொதுத் தேர்தலில் ஐக்கிய ஜனநாயக குரல் அமைப்பினால் கம்பஹா மாவட்டத்திற்கான வேட்புமனுவை, ரஞ்சன் ராமநாயக்க தாக்கல் செய்யப்பட்டுள்ளமை குறிப்பிடத்தக்கது.(AN)