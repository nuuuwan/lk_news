3 மாதங்களில் 6 இலட்சம் சுற்றுலாப் பயணிகள் நாட்டிற்கு வருகை

இவ் ஆண்டின் முதல் மூன்று மாதங்களில் நாட்டிற்கு 600,000 சுற்றுலாப் பயணிகள் வருகை தந்துள்ளனர்.

அதன்படி, மார்ச் மாதம் 31 ஆம் திகதி நிலவரப்படி  நாட்டிற்கு 608,475 சுற்றுலாப் பயணிகள் வருகை தந்துள்ளதாக சுற்றுலாத் துறை அமைச்சர்  ஹரின் பெர்னாண்டோ தெரிவித்துள்ளார்.

இவ் ஆண்டில் முதல் மூன்று மாதங்களில் ஒவ்வொரு மாதமும்  200,000 சுற்றுலாப் பயணிகள் வருகை தந்துள்ளதோடு, இது இலங்கைக்கு ஒரு  திருப்பு முனையாகவுள்ளதாக அமைச்சர் ஹரின் பெர்னாண்டோ தெரிவித்துள்ளார்.

2018 ஆம் ஆண்டில் நாட்டிற்கு வருகை தந்த சுற்றுலாப்பயணிகளின் எண்ணிகையை அண்மித்துள்ளதாக இலங்கை சுற்றுலா அபிவிருத்தி அதிகாரசபையின் (SLTDA)தரவுகள் சுட்டிகாட்டியுள்ளது.

இந்நிலையில், 2024 ஆம் ஆண்டில் ஜனவரி மாதத்தில் 208,253 பேரும், பெப்ரவரி மாதத்தில்  218,350 பேரும், மார்ச் மாதத்தில் 209,181 பேரும் வருகை தந்துள்ளானர்.

மார்ச் மாதத்தில் இந்தியாவிலிருந்து 28,218 பேரும்,  ரஷ்யாவிலிருந்து 25,112  பேரும், ஜேர்மனியில் இருந்து 16,745 பேரும், ஐக்கிய இராச்சியத்திலிருந்து 16,649  பேரும், சீனாவிலிருந்து 11,220 பேரும் வருகை தந்துள்ளனர்.

இந்த காலகட்டத்தில் பிரான்ஸ், அவுஸ்திரேலியா, அமெரிக்கா, போலந்து மற்றும் கனடா ஆகிய நாடுகளில் இருந்தும் சுற்றுலா பயணிகள் வருகை பதிவாகியுள்ளது.