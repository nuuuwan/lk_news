චීනයේ ප්‍රබල භූ කම්පනයක්

බටහිර චීනයේ ෂින් ජියෑන් පළාතේ ප්‍රබල භූ කම්පනයක් සිදුව තිබේ.

අද (23) අලුයම 2ට පමණ රික්ටර් මාපක 7.1ක ප්‍රබලත්වයකින් යුතුව මෙම භූ කම්පනය සිදුව ඇති බව විදෙස් මාධ්‍ය වාර්තා කළේය.

භූ කම්පනයත් සමඟ නිවාස 02ක් කඩා වැටී ඇති අතර එරට දුම්රිය ගමන් වාර රැසක් අත්හිටුවීමට ද පියවර ගෙන තිබේ.

විදුලි රැහැන් පද්ධති කඩා වැටීම් හේතුවෙන් කලාපයේ විදුලි සැපයුම ද ඇනහිට ඇති බව විදෙස් මාධ්‍ය වාර්තා කළේය.

එම භූ කම්පනයෙන් කැපී පෙනෙන හානියක් සිදුවන්නට ඇතැයි බලධාරීන් විශ්වාස කරන නමුත් තවමත් ඒ සම්බන්ධයෙන් නිල තහවුරු කිරීමක් ලැබී නොමැත.

භූ කම්පනය සිදුවූ කලාපය වඩාත් ග්‍රාමීය සහ කඳුකර පළාතක් වීම ඊට හේතුවය.

ප්‍රධාන භූ කම්පනයෙන් පසු එම කලාපය තුළ තවත් ප්‍රබල පසු කම්පන 03 වාර්තා වී තිබූ බවත් වාර්තා විය.