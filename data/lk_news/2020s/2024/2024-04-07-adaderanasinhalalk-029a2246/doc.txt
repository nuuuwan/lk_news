අනතුරකින් කුඩා දරුවෙක් මරුට

අම්පාර - බිබිල ප්‍රධාන මාර්ගයේ නාමල්ඔය ප්‍රදේශයේදී ලොරි රථයක කුඩා දරුවෙකු ගැටී අනතුරක් සිදුව ඇත.

අනතුරින් බරපතළ තුවාල ලැබූ දරුවා ඉඟිනියාගල රෝහලට ඇතුළත් කිරීමේදී මියගොස් තිබේ.

ඊයේ රාත්‍රී සිදුවූ එම අනතුරෙන් මියගොස් ඇත්තේ, නාමල්ඔය, අම්පාර ප්‍රදේශයේ පදිංචිව සිටි අවුරුදු 02 මාස 07ක් වූ කුඩා දරුවෙකි.

දෙමාපියන් එම දරුවා සමග මාර්ගය අසල විහාරස්ථානයක ආගමික කටයුතුවල නිරතව සිටියදී දෙමාපියන්ගේ අවධානයෙන් මිදී දරුවා මාර්ගයට පැමිණ ඇත.

සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඉඟිනියාගල පොලීසිය වැඩිදුර විමර්ශන සිදුකරයි.