கூரிய ஆயுதத்தால் தாக்கப்பட்டு மனைவி கொலை; கணவர் கைது; மற்றுமொரு பெண் காயம்!

வாதுவ பொலிஸ் பிரிவுக்குட்பட்ட பொதுப்பிட்டிய பிரதேசத்தில் உள்ள வீடொன்றில் கணவரால் கூரிய ஆயுதத்தால் தாக்கப்பட்டு மனைவி கொலை செய்யப்பட்டுள்ளார்.

அத்தோடு, இந்த தாக்குதலில் மற்றுமொரு பெண் படுகாயமடைந்து வைத்தியசாலையில் அனுமதிக்கப்பட்டுள்ளதாகவும் தாக்குதலில் ஈடுபட்ட கணவர் கைது செய்யப்பட்டதாகவும் வாதுவ பொலிஸார் தெரிவித்தனர்.

இந்த தாக்குதலில் காயமடைந்த பெண் களுத்துறை நாகொட வைத்தியசாலையில் அனுமதிக்கப்பட்டுள்ளதாகவும் அவர் உயிரிழந்த பெண்ணின் சகோதரி எனவும் பொலிஸ் விசாரணையில் தெரியவந்துள்ளது.

குடும்பத் தகராறு காரணமாக கணவன் மனைவியை கூரிய ஆயுதத்தால் தாக்கியதில் இந்த கொலை சம்பவம் இடம்பெற்றுள்ளதாக பொலிஸார் தெரிவித்தனர்.