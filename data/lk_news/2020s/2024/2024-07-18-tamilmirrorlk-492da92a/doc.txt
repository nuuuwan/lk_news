4/21 தாக்குதல்: நிலந்தவுக்கு கட்டாய விடுமுறை

ஈஸ்டர் ஞாயிறு (4/21) தாக்குதல் தொடர்பாக நீதிமன்றத்தினால் அபராதம் விதிக்கப்பட்ட அரச புலனாய்வு சேவையின் முன்னாள் தலைவரும், பிரதி பொலிஸ்மா அதிபருமான நிலந்த ஜயவர்தன(நிர்வாகம்), ஒழுக்காற்று விசாரணைகள் நிறைவடையும் வரை கட்டாய விடுமுறையில் வைக்கப்பட்டுள்ளதாக தேசிய பொலிஸ் ஆணைக்குழு தெரிவித்துள்ளது.

ஈஸ்டர் ஞாயிறு தாக்குதல் தொடர்பான உயர் நீதிமன்றத்தின் தீர்ப்பின் பிரகாரம் தேசிய பொலிஸ் ஆணைக்குழு கடந்த முதலாம் திகதி   நிலந்த ஜயவர்தனவுக்கு எதிராக ஒழுக்காற்று விசாரணைகளை ஆரம்பித்தது.

நிலந்த ஜயவர்தன, தற்போது கடமையாற்றுவதால், ஒழுக்காற்று விசாரணைக்கு சாட்சியமளிக்க வரும் சாட்சிகளிடம் செல்வாக்கு செலுத்தி ஒழுக்காற்று விசாரணைக்கு பாதகம் ஏற்படக்கூடும் என்பதாலேயே இந்த நடவடிக்கை எடுக்கப்பட்டுள்ளதாக தேசிய பொலிஸ் ஆணைக்குழு தெரிவித்துள்ளது.