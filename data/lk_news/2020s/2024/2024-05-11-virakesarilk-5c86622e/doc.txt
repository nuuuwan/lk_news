ஆங்கில ஆசிரியர் மற்றும் அவரின் தாயாரின் கைத்தொலைபேசிகள் பொலிஸாரால் கைப்பற்றல்

கல்வி பொதுத் தராதர சாதாரண தர பரீட்சை நடைபெற்று வரும் நிலையில், ஆங்கில பாட வினாத்தாள் வெளியானமை தொடர்பில் ஹசலக்கவில் உள்ள ஆங்கில வகுப்புக்களை நடத்தும் ஆசிரியர் மற்றும் அவரது தாயாரின்  கைத்தொலைபேசிகள் பொலிஸாரால் கைப்பற்றப்பட்டுள்ளதாக பொலிஸார்  தெரிவித்துள்ளனர்.

சம்பவம் தொடர்பாக ஆங்கில வகுப்புக்களை நடத்தும் ஆசிரியர் மற்றும் அவரது தாயாரிடம் வாக்குமூலம் பதிவு செய்யப்பட்டதாகவும் பொலிஸார் தெரிவித்துள்ளனர்.

கல்வி பொதுத் தராதர சாதாரண தர பரீட்சையில் இடம் பெற்ற முறைக்கேடுகள் தொடர்பில் குற்றப் புலனாய்வு திணைக்களத்தில் (CID) முறைப்பாடு செய்யப்பட்டுள்ளதாக பரீட்சைகள் ஆணையாளர் நாயகம் எச்.ஜே.எம்.சி அமித் ஜயசுந்தர தெரிவித்துள்ளார்.

இந்த பரீட்சை முறைகேடுகள் கொழும்பு கொட்டாஞ்சேனை மற்றும் ஹசலக்க ஆகிய இரண்டு பரீட்சை நிலையங்களில் பதிவாகியுள்ளதாக அவர் தெரிவித்துள்ளார்.

பரீட்சை நடைபெறும் போது சில பரீட்சார்த்திகள் ஆங்கில வினாத்தாளுக்கான விடைகளை கைத்தொலைபேசிகளை பயன்படுத்தி பெற முயற்சித்ததோடு, அவற்றை மற்றையவர்களுடன் பகிர்ந்து கொண்டுள்ளார்கள். இதனை அவதானித்த பரீட்சை கண்காணிப்பாளர்கள் கைத்தொலைபேசிகளை கைப்பற்றியுள்ளார்கள்.

சம்பவம் தொடர்பில்  பரீட்சை நிலையங்கள் அமைந்துள்ள பகுதிகளில் உள்ள பொலிஸ் நிலையங்களில் முறைப்பாடு செய்துள்ளதாக ஆணையாளர் நாயகம் குறிப்பிட்டுள்ளார்.