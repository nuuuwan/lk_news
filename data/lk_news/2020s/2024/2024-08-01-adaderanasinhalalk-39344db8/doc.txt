මත්ද්‍රව්‍ය ළඟ තබා ගත් බන්ධනාගාර නිලධාරියාට වැඩවරදී

අයිස් යැයි සැක කළ හැකි මත්ද්‍රව්‍ය ළඟ තබාගැනීමේ චෝදනාවට අත්අඩංගුවට ගත් වැලිකඩ බන්ධනාගාර නිලධාරිවරයෙකුගේ සේවය අත්හිටුවා තිබේ.

වැලිකඩ බන්ධනාගාර ප්‍රධාන දොරටුවේ දී බන්ධනාගාර හදිසි ප්‍රතිචාර උපක්‍රමික බලකා නිලධාරීන් විසින් අදාළ බන්ධනාගාර නිලධාරීවරයා පරීක්ෂා කිරීමේ දී ඔහු සතුව තිබී අයිස් යැයි සැක කළ හැකි මත්ද්‍රව්‍ය පැකට්  කිහිපයක් සොයාගෙන ඇති බව සඳහන්ය.

ඔහුගේ රාජකාරී පාවහන් තුළ ඉතා සූක්ෂම ලෙස ඒවා සඟවා තිබු බව බන්ධනාගාර මාධ්‍ය ප්‍රකාශක බන්ධනාගාර කොමසාරිස් ගාමිණි බී. දිසානායක මහතා සඳහන් කළේය.

මෙලෙස අත්අඩංගුවට ගෙන ඇත්තේ වසර 20ක පමණ කාලයක් බන්ධනාගාරයේ සේවය කළ නිලධාරියෙකු බව සඳහන්ය.

අත්අඩංගුවට ගත් සැකකරු සැකකරු ඉදිරි නීතිමය කටයුතු සඳහා බොරැල්ල පොලිස් ස්ථානය වෙත යොමුකර තිබේ.