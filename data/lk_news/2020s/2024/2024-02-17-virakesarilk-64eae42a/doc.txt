டயலொக் கனிஷ்ட தேசிய வலைபந்தாட்ட அரை இறுதிகளில் கண்டி, குருநாகல் அணிகள்

இலங்கை வலைபந்தாட்ட சம்மேளனத்தினால் டி.எஸ். சேனாநாயக்க கல்லூரி மைதானத்தில் நடத்தப்படும் 2023க்கான டயலொக் கனிஷ்ட தேசிய வலைபந்தாட்ட அரை இறுதிப் போட்டிகளில் விளையாட கண்டி, குருநாகல் அணிகள் தகுதிபெற்றுள்ளன.

டயலொக் கனிஷ்ட தேசிய வலைபந்தாட்டப் போட்டிக்கான அனுசரணை உதவுத் தொகையை டயலொக் ஆசிஆட்டா குழுமத்தின் குறியீடு மற்றும் ஊடகப் பிரிவு உதவித் தலைவர் ஹர்ஷா சமரநாயக்கவிடம் இருந்து இலங்கை வலைபந்தாட்ட சம்மேளனத் தலைவி விக்டோரியா லக்ஷ்மி (இடமிருந்து 3ஆவது) பெற்றுக்கொண்டபோது எடுக்கப்பட்ட படம். படத்தில் முஹம்மத் கஸாலி (டயலொக் ஆசிஆட்டா டிஜிட்டல் சந்தைப்படுத்தல் தலைமை அதிகாரி, இலங்கை வலைபந்தாட்ட சம்மேளன பொருளாளர் பத்மினி ஹொரனகே, போட்டி ஏற்பாட்டுக்குழு உறுப்பினர் சம்ப்பா குணவர்தன ஆகியோரையும் காணலாம்

கண்டியில் இருந்து இலங்கை பாடாசலைள் வலைபந்தாட்ட சங்கம்  சார்பாக மஹமாயா பெண்கள் கல்லூரியும் ஹில்வூட் கல்லூரியும் குருநாகலில் இருந்து நெட் சேம்ப்ஸ் அணியும் மலியதேவ பெண்கள் பாடசாலையும் தகுதிபெற்றுள்ளன.

முதலாவது அரை இறுதிப் போட்டியில் மஹமாயா கல்லூரியும் நெட் சாம்ப்ஸ் அணியும் இரண்டாவது அரை இறுதியில் மாலியதேவ பெண்கள் வித்தியாலய அணியும் ஹில்வூட் அணியும் விளையாடவுள்ளன. இந்த இரண்டு போட்டிகளும் ஞாயிற்றுக்கிழமை (18) காலை 9.30 மணிக்கு ஆரம்பமாகும்.

இந்த இரண்டு அரை இறுதிப் போட்டிகளில் தொல்வி அடையும் அணிகள் 3ஆம் இடத்திற்கான போட்டியில் பங்குபற்றும். அரை இறுதிகளில் வெற்றிபெறும் அணிகள் டயலொக் கனிஷ்ட தேசிய வலைபந்தாட்ட சம்பியனைத் தீர்மானிக்கும் போட்டியில் விளையாடும். இப் போட்டி பிற்பகல் 4.00 மணியளவில் ஆரம்பாகும்.

20 மாவட்ட வலைபந்தாட்ட சங்கங்களைச் சேர்ந்த 28 அணிகள் ஏ, பி, சி, டி, ஈ, எவ், ஜீ, எச். ஆகிய 8 பிரிவுகளில் முதல் சுற்றில் லீக் அடிப்படையில் மோதின. இப் போட்டிகள்

லீக் சுற்று முடிவில் ஏ பிரிவில் முதலிடத்தை களுத்துறை திருக்குடும்ப கன்னியாஸ்திரிகள் மடம் அணியும் சி பிரிவில் முதலிடத்தைப் பெற்ற நெட் சாம்ப்ஸ் (குருநாகல் மாவட்ட வ.ச.) அணியும் முதலாவது கால் இறுதியில் மோதியபோது 20 - 8 என்ற கோல்கள் வித்தியாசத்தில் நெட் சாம்ப்ஸ் (குருநாகல் மாவட்ட வ.ச.) வெற்றிபெற்றது.

பி குழுவில் முதலிடத்தைப் பெற்ற மலியதேவ பெண்கள் வித்தியாலய அணியும் டி குழுவில் முதலிடத்தைப் பெற்ற காலி பி அணியும் இரண்டாவது அரை இறுதியில் சந்தித்தபோது மலியதேவ பெண்கள் கல்லூரி 19 - 8 என்ற கோல்கள் கணக்கில் மலியதேவ வெற்றிபெற்றது.

ஈ குழுவில் முதலிடத்தைப் பெற்ற புத்தளம் கழக அணியும் ஜீ குழுவில் முதலிடத்தைப் பெற்ற கண்டி ஹில்வுட் கல்லூரி  அணியும் ( கண்டி மாவட்ட வ.ச.) மோதிய 3ஆவது அரை இறுதியில் ஹில்வூட் 23 - 4 என்ற கோல்கள் வித்தியாசத்தில் வெற்றிபெற்றது.

எவ் பிரிவில் முதலிடத்தைப் பெற்ற கம்பஹா ஏ அணியும் எச். பிரிவில் முதலிடத்தைப் பெற்ற மஹமாயாவும் (இலங்கை பாடசாலைகள் வலைபந்தாட்ட சங்க அணி) இறுக்கமாக மோதிக்கொண்ட கடைசி கால் இறுதிப் போட்டியில் மஹமாயா 19 - 11 என்ற புள்ளிகள் அடிப்படையில் வெற்றிபெற்றது.