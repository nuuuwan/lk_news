වන්දනාවේ ගිය වෑන් රථයක් අනතුරක

වන්දනාකරුවන් රැගත් වෑන් රථයක් අද (21) අලුයම අනතුරකට ලක්වීමෙන් එහි ගමන් ගත් 7දෙනකු තුවාල ලබා පේරාදෙණිය සහ මහනුවර රෝහල්වලට ඇතුළත් කර තිබේ.

අද (21) අලුයම එම අනතුර සිදුව තිබුණේ පිළිමතලාව නගරයට ආසන්න ප්‍රදේශයකදීය.

නුවර දෙස සිට කොළඹ දෙසට ධාවනය වූ මෙම වෑන් රථය, අධිබලැති විදුලි කණුවක ගැටී එම අනතුර සිදුව තිබුණි.

මෙලෙස අනතුරට ලක්ව ඇත්තේ, වන්දනා ගමනක් ගොස් ආපසු පැමිණෙමින් සිටි ඇරව්වල ප්‍රදේශයේ පදිංචිකරුවන් පිරිසක් බව අද දෙරණ වාර්තාකරු පැවසීය.