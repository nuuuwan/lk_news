கல்கிசையில் ஐஸ் போதைப்பொருளுடன் இருவர் கைது

கல்கிசை பொலிஸ் பிரிவுக்குட்பட்ட தன்தேனிய மாவத்தை மற்றும் இரத்மலான ரயில் நிலையத்துக்கு அருகில் ஐஸ் போதைப்பொருளுடன் இருவர் நேற்று சனிக்கிழமை (19) கைது செய்யப்பட்டுள்ளதாக கல்கிசை பொலிஸார் தெரிவித்தனர்.

கல்கிசை அதிகாரிகள் குழுவுக்கு கிடைத்த தகவலின் அடிப்படையில் மேற்கொள்ளப்பட்ட சுற்றிவளைப்பின்போது இவர்கள் கைது செய்யப்பட்டுள்ளனர்.

கைது செய்யப்பட்டவர்கள் 27 மற்றும் 28 வயதுடைய மொரட்டுவ, இரத்மலான பகுதிகளைச் சேர்ந்தவர்கள் ஆவர்.

கைது செய்யப்பட்ட சந்தேக நபர்களிடமிருந்து 10 கிராம் 100 மில்லிகிராம் மற்றும் 10 கிராம் 200 மில்லிகிராம் ஐஸ் போதைப்பொருள் பொலிஸாரால் கைப்பற்றப்பட்டுள்ளது.