களனியில் ஐஸ், ஹெரோயினுடன் ஒருவர் கைது!

களனி பொலிஸ் பிரிவுக்குட்பட்ட பதலஹேனவத்த பிரதேசத்தில் ஐஸ் மற்றும் ஹெரோயின் போதைப்பொருளுடன் சந்தேக நபர் ஒருவர் நேற்று சனிக்கிழமை (23) பொலிஸாரால் கைது செய்யப்பட்டுள்ளார்.

களனி பொலிஸ் நிலைய அதிகாரிகள் குழுவிற்கு கிடைத்த இரகசிய தகவலின் அடிப்படையில் மேற்கொண்ட சுற்றிவளைப்பின்போதே இவர் கைது செய்யப்பட்டுள்ளார்.

சந்தேக நபரிடமிருந்து 516 கிராம் ஐஸ் போதைப்பொருள் மற்றும் 10 கிராம் ஹெரோயின் பொலிஸாரால் கைப்பற்றப்பட்டது.