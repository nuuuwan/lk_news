வேட்புமனுவை நிராகரித்த தீர்மானத்துக்கு எதிராக மனு

நடைபெறவுள்ள நாடாளுமன்றத் தேர்தலுக்காக வன்னி மாவட்ட ஜனநாயக தேசிய கூட்டமைப்பு முன்வைத்த வேட்புமனுவை நிராகரிப்பதற்கு மாவட்டத் தேர்தல் அதிகாரி எடுத்த தீர்மானத்தை இரத்து செய்யக் கோரி உயர் நீதிமன்றத்தில் மனு தாக்கல் செய்யப்பட்டுள்ளது.

இங்கு பிரதிவாதிகளாக தேர்தல்கள் ஆணைக்குழுவின் தலைவர், உறுப்பினர்கள், வன்னி மாவட்ட தேர்தல் அதிகாரி மற்றும் பலர் குறிப்பிடப்பட்டுள்ளனர்.

பொதுத் தேர்தலில் போட்டியிடுவதற்காக வன்னி மாவட்ட தேர்தல் அதிகாரியிடம் வேட்புமனு தாக்கல் செய்துள்ளதாக மனுதாரர்கள் தெரிவித்துள்ளனர். அப்போது முறைப்படி வேட்பு மனு தாக்கல் செய்யப்படவில்லை எனக் கூறி அதனை ஏற்க மறுத்ததாகவும் மனுவில் குறிப்பிடப்பட்டுள்ளது.

அனைத்து ஆவணங்களையும் முறையாக சமர்ப்பித்த பிறகு, வேட்புமனுவை நிராகரிப்பது சட்டத்துக்கு எதிரானது என்பதால், மனுதாரர்கள் இந்த முடிவை இரத்து செய்யுமாறு கோருகின்றனர்.(AN)