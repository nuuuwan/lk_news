மொரந்துடுவையில் மோட்டார் சைக்கிள் விபத்து ; இளைஞர் பலி

மொரந்துடுவ - ஹொரணை வீதியின் பரகஸ்தோட்டை மஹாவெல பகுதியில் மோட்டார் சைக்கிள் விபத்துக்குள்ளானதில் இளைஞர் ஒருவர் உயிரிழந்துள்ளதாக பொலிஸார் தெரிவித்தனர்.

மில்லனியாவில் இருந்து மொரந்துடுவ நோக்கி சென்ற மோட்டார் சைக்கிள் அதன் வேகக் கட்டுப்பாட்டை இழந்து, வீதியை விட்டு விலகி விபத்துக்குள்ளானதாக பொலிஸார் தெரிவித்தனர்.

இந்த விபத்தில் மோட்டார் சைக்கிளில் பயணித்தவர் படுகாயமடைந்து கோனதுவ வைத்தியசாலையில் அனுமதிக்கப்பட்டதன் பின்னர் உயிரிழந்துள்ளார்.

சடலம் கோனதுவ வைத்தியசாலையின் பிரேத அறையில் வைக்கப்பட்டுள்ளதுடன், மொரந்துடுவ பொலிஸார் மேலதிக விசாரணைகளில் ஈடுபட்டு வருகின்றனர்.