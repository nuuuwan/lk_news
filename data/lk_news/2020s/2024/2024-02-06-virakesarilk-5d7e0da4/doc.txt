யுக்திய நடவடிக்கை ; மேலும் 733 சந்தேக நபர்கள் கைது

யுக்திய நடவடிக்கையின் கீழ் கடந்த 24 மணித்தியாலங்களில் போதைப்பொருள் மற்றும் பாதாள உலகக் குற்றச்சாட்டின் பேரில் 733 பேர் சந்தேகத்தில் கைது செய்யப்பட்டுள்ளதாக பொதுமக்கள் பாதுகாப்பு அமைச்சு இன்று செவ்வாய்க்கிழமை  (6) தெரிவித்துள்ளது.

கைது செய்யப்பட்டவர்களில் போதைப்பொருள் தொடர்பான குற்றச்சாட்டின் கீழ்  589 பேரும், தேடப்படும் குற்றவாளிகள் பட்டியலில் இருந்த 144 பேரும் அடங்குவர்.

கைது செய்யப்பட்ட சந்தேக நபர்களில் 05 பேர் தொடர்பில் தடுப்புக்காவல் உத்தரவுக்கு அமைய மேலதிக விசாரணைகள் முன்னெடுக்கப்பட்டு வருவதாக பொது பாதுகாப்பு அமைச்சு தெரிவித்துள்ளது

சந்தேக நபர்களிடமிருந்து  130 கிராம் ஹெரோயின், 159 கிராம் ஐஸ் மற்றும் 1,725 கிலோ கஞ்சா மற்றும் 211,804 கஞ்சா செடி கைப்பற்றப்பட்டுள்ளதாக பொது மக்கள் பாதுகாப்பு அமைச்சு தெரிவித்துள்ளது.