නාවික හමුදාවේ 3146 කට උසස් විම්

15 වන රණවිරු සැමරුම් දිනයට සමඟාමීව සන්නද්ධ හමුදා සේනාධිනායක හා ජනාධිපතිවරයාගේ අනුමැතිය ඇතිව, නාවික හමුදාධිපති වයිස් අද්මිරාල් ප්‍රියන්ත පෙරේරා විසින් නාවික හමුදාවේ ජ්‍යේෂ්ඨ හා කණිෂ්ඨ නාවිකයන් 3146 ක් ඊලඟ තරාතිරමට උසස් කර ඇත.

මානුෂීය මෙහෙයුම විජයග්‍රහණයකින් අවසන් කිරීම සඳහා ජීවිත පරිත්‍යාගයෙන් සහ රණක්‍ෂිතයට පත්වෙමින් කටයුතු කල වීරෝධාර රණවිරුවන් අනුස්මරණය කිරීමේ 15 වන රණවිරු සැමරුම් දිනයට සමඟාමීව ශ්‍රී ලංකා නාවික හමුදාවේ නිත්‍ය සහ ස්වේච්ඡා අංශයන්ට අයත් විවිධ තරාතිරම් වල ජ්‍යෙෂ්ඨ සහ කණිෂ්ඨ නාවිකයන් 3146 ක් ඊලඟ තරාතිරම් දක්වා නාවික හමුදාධිපතිගේ නිර්දේශය මත මෙලෙස උසස් කිරීමට නාවික හමුදාව කටයුතු කෙරිණි.