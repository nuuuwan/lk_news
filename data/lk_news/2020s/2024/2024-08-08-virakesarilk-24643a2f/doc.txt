உள்நாட்டுத் துப்பாக்கிகளுடன் சந்தேக நபர்கள் இருவர் கைது !

இரண்டு உள் நாட்டுத் துப்பாக்கிகளுடன் சந்தேகநபர்கள் இருவர் இன்று வியாழக்கிழமை (08) கைது செய்யப்பட்டுள்ளதாக பொலிஸார் தெரிவித்தனர்.

பிபில பொலிஸ் பிரிவிற்குட்பட்ட  தியகோபல,  குருமட பகுதியைச் சேர்ந்த 53 வயதுடைய ஒருவரும், மஹியங்கனை, தம்பனை, வட்டுயாவைச் சேர்ந்த 41 வயதான ஒருவருமே கைது செய்யப்பட்டுள்ளதாக பொலிஸார் தெரிவித்தனர்.

குறித்த, பொலிஸ் நிலையங்களுக்கு கிடைக்கப்பெற்ற இரகசிய தகவலுக்கு அமைய சுற்றிவளைப்புக்கள் மேற்கொள்ளப்பட்ட போது உள்நாட்டில் தயாரிக்கப்பட்ட துப்பாக்கிகள் கைப்பற்றப்பட்டதாக பொலிஸார் தெரிவித்தனர்.

மேலும், இரு சந்தேக நபர்களையும் மஹியங்கனை நீதிவான் நீதிமன்றத்தில் ஆஜர்படுத்துவதற்கான நடவடிக்கைகளை மேற்கொண்டு வருவதாக பொலிஸார் தெரிவித்தனர்.