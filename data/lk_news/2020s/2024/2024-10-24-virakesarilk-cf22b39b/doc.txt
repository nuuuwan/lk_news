கலயாய மன்சந்தியில் முச்சக்கரவண்டியும் வேனும் நேருக்கு நேர் மோதி விபத்து ; ஒருவர் பலி

அநுராதபுரம் - புத்தளம் வீதியில் அந்தரவெவ, கலயா மன்சந்திக்கு அருகில் 24ஆம் திகதி வியாழக்கிழமை முச்சக்கரவண்டியும் வேனும் நேருக்கு நேர் மோதி விபத்துக்குள்ளானதில் ஒருவர் உயிரிழந்துள்ளார்.

முச்சக்கர வண்டியை செலுத்தி வந்த இரண்டு பிள்ளைகளின் தந்தையான நொச்சியாகம, அடம்பனையைச் சேர்ந்த டி.சுமித் ரத்நாயக்க (வயது 47) என்பவரே உயிரிழந்துள்ளார்.

உயிரிழந்தவர் தனது மகள், மகன் மற்றும் மகளின் நண்பரை பாடசாலைக்கு அழைத்துச் சென்று கொண்டிருந்த போதே இந்த விபத்து இடம்பெற்றுள்ளது. இதில் பாடசாலை மாணவர்கள் மூவர் காயமடைந்துள்ளதாக பொலிஸார் மேலும் தெரிவித்தனர்.

குறித்த விபத்தானது முச்சக்கரவண்டியின் மோதலை தவிர்க்க முற்பட்ட வேளையில் முன்னால் சென்ற மோட்டார் சைக்கிள், எதிரே வந்த வேன் மீது மோதியதில் இந்த விபத்து ஏற்பட்டுள்ளதாக பொலிஸார் தெரிவித்திருந்தமை குறிப்பிடத்தக்கது.