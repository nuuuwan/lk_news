පොලිස් වෙඩිල්ලෙන් ජීවිතක්ෂයට පත් වෙඩික්කරු ගැන තොරතුරු රැසක්

ගම්පහ මල්වතුහිරිපිටිය විහාරස්ථානයකදී හිමිනමක් ඝාතනය කිරීමේ සිද්ධියේ වෙඩික්කරු අපරාධ රැසක් සම්බන්ධයෙන් පොලීසියට අවශ්‍ය කරමින් සිටි පුද්ගලයෙකු බව පොලීසිය පවසයි.

නියෝජ්‍ය පොලිස්පති, පොලිස් මාධ්‍ය ප්‍රකාශක නීතිඥ නිහාල් තල්දූව මහතා පැවසුවේ අදාළ සැකකරු කොමාන්ඩෝ බළකායෙන් ඉවත් වී කුලී ඝාතකයෙකු ලෙස කටයුතු කර ඇති බවය.

තිලාන් රංගන පෙරේරා ඝාතනයේ වෙඩික්කරු, 2023.09.25 මීගොඩ පොලිස් වසමේ සිදුවූ මුදල් කොල්ලය, 2023.02.13 හෝමාගමදී සිදුවූ මුදල් කොල්ලය ආදී අපරාධ රැසක් සම්බන්ධයෙන් පොලීසියට අවශ්‍ය කර සිටි සැකකරුවෙකු බව පොලීසිය වැඩිදුරටත් පැවසීය.

අදාළ සැකකරුව මොණරාගල හම්බේගමුව ප්‍රදේශයේදී ඊයේ (11) අත්අඩංගුවට පත්වන තෙක් අදාළ අපරාධ සම්බන්ධයෙන් සැකකරුව අත්අඩංගුවට ගැනීමට නොහැකිව තිබූ බවද පොලීසිය පැවසීය.

ඒ අනුව සැකකරු අත්තනගල්ල යටවක ප්‍රදේශයේ සැඟවූ ආයුද සොයාගැනීම සඳහා ගොස් සිටියදී පළායාමට උත්සාහ දරා ඇති අතර එහිදී පොලීසිය සිදුකළ වෙඩිතැබීමකින් සැකකාර වෙඩික්කරු මියගොස් තිබුණි.