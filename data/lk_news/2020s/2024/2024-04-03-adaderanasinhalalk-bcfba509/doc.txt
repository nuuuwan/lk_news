බිරිඳ විසින් බීමත් සැමියාට දුන් අමානුෂික දඬුවම

බීමතින් නිවසට පැමිණි පුද්ගලයෙකු බිරිඳගේ පහරදීමකින් මියයෑමේ පුවතක් මාතර වැලිගම ප්‍රෙද්ශයෙන් වාර්තාවෙයි.

මාතර, වැලිගම, කොස්ගහහේන ප්‍රදේශයේ පදිංචි ඔහු ඊයේ රාත්‍රියේ සිය නිවසට පැමිණ තිබුණේ දැඩි ලෙස බීමත්වය.

මත්පැන් භාවිතයට ඇබ්බැහි වී සිටි ඔහු නිතර බීමත්ව පැමිණ සිය බිරිඳට පහරදීම හේතුවෙන් නිවසේ නිරන්තරයෙන් ගැටුම්ද හටගෙන තිබේ.

ඔහු ඊයේ රාත්‍රියේද බීමත්ව පැමිණ බිරිඳට පහරදීමට උත්සාහ කර ඇති අතර, එහිදී බිරිඳ අවට හිතවතුන් කිහිපදෙනෙකු හා එක්ව සිය සැමියා නිවස ඉදිරිපස කණුවක ගැටගසා තිබුණි.

පසුව බිරිඳ ඇතුළු පිරිස ඔහුට පහරදී ඇති අතර, එලෙස පහරදීමේදී සිහිසුන්වීම හේතුවෙන් වැලිගම රෝහල වෙත ඇතුළත්කර තිබුණද ඒ වනවිටත් ඔහු මියගොස් සිටි බව වාර්තා වෙයි.

පොලිසිය සැක පළකරන්නේ ගැටගසා තිබූ ලණුව ගෙලෙහි සිරවීමෙන් මරණය සිදුවන්නට ඇති බවටය.

සිද්ධිය සම්බන්ධයෙන් මියගිය පුද්ගලයාගේ බිරිඳ වැලිගම පොලිසිය විසින් අත්අඩංගුවට ගෙන තිබේ.