மகிந்த தனது நிலைப்பாட்டை மாற்றவேண்டும் - ரணிலுக்கு ஆதரவை வழங்கவேண்டும் - இல்லாவிட்டால் அதற்கான விளைவுகளை அனுபவிக்கவேண்டும்- பெரமுனவின் நாடாளுமன்ற உறுப்பினர்கள்

ஜனாதிபதி ரணில்விக்கிரமசிங்கவை சந்தித்து ஆதரவளித்துள்ள பொதுஜனபெரமுனவின் நாடாளுமன்ற உறுப்பினர்கள் கட்சி தலைவர் மகிந்த ராஜபக்ச ரணில்விக்கிரமசிங்கவிற்கு ஆதரவளிக்கவேண்டும் என வேண்டுகோள் விடுத்துள்ளனர்.

ராஜபக்ச தனது நிலைப்பாட்டில் பாரிய மாற்றத்தை மேற்கொள்ளவேண்டும் ரணிலைஆதரிக்கவேண்டும் அல்லது அதற்கான விளைவுகளை எதிர்கொள்ளவேண்டும் என  அவர்கள் எச்சரிக்கை விடுத்துள்ளனர்.

திங்கட்கிழமை எடுத்த முடிவில் மகிந்த ராஜபக்சவின் கட்சி உறுதியாகயிருந்தால் அடுத்த நாடாளுமன்ற தேர்தலில்கட்சிக்கான ஆதரவு குறித்து மீள்பரிசீலனை செய்யவேண்டியிருக்கும் எனவும் பொதுஜனபெரமுனவின் நாடாளுமன்ற உறுப்பினர்கள் தெரிவித்துள்ளனர்.

ரணில்விக்கிரமசிங்கவிற்கு ஆதரவளிக்க தவறினால் அது பொதுஜனபெரமுனவின் அழிவிற்கு வழிவகுக்கும் எனவும் அவர்கள் எச்சரித்துள்ளனர்.