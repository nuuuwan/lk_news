රඹෑවේ බිහිසුණු අනතුර ගැන තවත් තොරතුරු

අද (09) අළුයම රඹෑව ප්‍රදේශයේ දී සිදුවූ අනතුරෙන් මිය ගොස් ඇත්තේ අවුරුදු 16, 19 සහ 21 යන වයස්වල පසුවූ තරුණයින් තිදෙනෙකු බව පොලීසිය පවසයි.

අනතුරට ලක් වූ ගැහැණු ළමුන් දෙදෙනා අනුරාධපුර රෝහලේ ප්‍රතිකාර ලබමින් සිටියි.

අද අළුයම රඹෑව දෙස සිට අනුරාධපුරය දෙසට ධාවනය වූ කැබ් රථයක් මාර්ගයේ ගමන් කරමින් සිටි මෙම පස්දෙනා ගේ ගැටී අනතුර සිදුව තිබේ.

මෙම පිරිස රඹෑව ප්‍රදේශයේ පැවති සංගීත ප්‍රසංගයක් නැරඹීමට ගොස් නැවත නිවෙස් බලා යමින් සිටිය දී මෙලෙස අනතුරට ලක් ව ඇත.