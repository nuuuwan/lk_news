கம்பஹாவின் பல பகுதிகளில் குறைந்த அழுத்தத்தில் நீர் விநியோகம்

கம்பஹா மாவட்டத்தின் பல பகுதிகளுக்கு இன்று செவ்வாய்க்கிழமை (22) நண்பகல் 12 மணி வரை குறைந்த அழுத்தத்தில் நீர் விநியோகம் செய்யப்படுவதாக தேசிய நீர் வழங்கல் மற்றும் வடிகாலமைப்புச் சபை தெரிவித்துள்ளது.

இதன்படி வத்தளை, மாபோல, ஜா-எல மற்றும் கட்டுநாயக்க - சீதுவை நகர சபைக்கு உட்பட்ட பகுதிகளுக்கும், வத்தளை, பியகம, மஹர, ஜா-எல, கந்தானை மற்றும் மினுவாங்கொடை உள்ளுராட்சி சபைக்கு உட்பட்ட பகுதிகளுக்கும் குறைந்த அழுத்தத்தில் நீர் விநியோகம் செய்யப்படும்.

நீர் விநியோக குழாயில் ஏற்பட்ட திடீர் கோளாறு காரணமாக இவ்வாறு குறைந்த அழுத்தத்தில் நீர் விநியோகம் செய்யப்படுகின்றது.

இதேவேளை, பல்வேறு பகுதிகளுக்கு நீர் விநியோகம் தடைப்பட்டுள்ளதாகவும் தேசிய நீர் வழங்கல் மற்றும் வடிகாலமைப்புச் சபை தெரிவித்துள்ளது.