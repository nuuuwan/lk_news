எதிர்ப்பு அரசியலும் வேண்டாம்; எடுபிடி அரசியலும் வேண்டாம்!

பிரித்தானியர் இலங்கையைக் கைப்பற்றியதற்கான பிரதான காரணமே இந்தியப் பாதுகாப்பு தான். பிரித்தானியாவின் பொருளாதார வளர்ச்சிக்கு இந்தியா பிரதான தேவையாக இருந்தது. மூலப் பொருள்கள் வளமும் சந்தை வளமும் இந்தியாவில் கொட்டிக் கிடந்தன. பிரித்தானியாவில் கைத்தொழில் புரட்சி ஏற்படுவதற்கு இந்தியாவே முக்கிய காரணம் எனலாம். எனவே இந்தியாவை பாதுகாப்பதாயின் இலங்கையைக் கட்டுப்பாட்டிற்கு கொண்டுவர வேண்டும். பிரித்தானியா இலங்கையைக் கைப்பற்றியதற்கான பிரதான காரணம் இதுதான்.