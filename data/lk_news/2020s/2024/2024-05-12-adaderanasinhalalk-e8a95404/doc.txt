පාදුක්ක කැලඹූ කඩු කල්ලිය

පාදුක්ක නගරයේ අබලි යකඩ එක්රැස් කිරීමේ වෙළෙඳසැලකට අද (12) පෙරවරුවේ පැමිණි නාඳුනන පුද්ගලයින් තිදෙනෙක් එහි හිමිකරුගේ බිරිඳ සහ සේවකයෙකුට තියුණු ආයුධවලින් පහරදී මුදල් හා රන් භාණ්ඩ කොල්ලකා තිබේ.

පාදුක්ක මාවතගම ප්‍රදේශයේ පිහිටි මෙම අබලි යකඩ එක්රැස්කිරීමේ මධ්‍යස්ථානයට ඊයේ රාත්‍රී 7ට පමණ පැමිණි නාඳුනන පුද්ගලයින් තිදෙනෙකු විසින් මෙම කොල්ලය සිදුකර ඇත.

ස්කූටි වර්ගයේ යතුරු පැදියකින් පැමිණි ඔවුන් කොල්ලය සිදුකරන ආකාරය එහි තිබූ සීසීටීවී කැමරාවක සටහන්වී තිබේ.

කොල්ලකරුවන් රුපියල් ලක්ෂ 3ක මුදලක් සහ රන් මාලයක් රැගෙන පළා ගොස් ඇති බව පැවසෙයි.

ආයතනයේ හිමිකරුගේ බිරිඳ කොල්ලකරුවන්ගේ පහරදීම හේතුවෙන් තුවාල ලබා හෝමාගම මූලික රෝහලට ඇතුළත් කර ඇත.

පාදුක්ක පොලීසිය මේ වනවිට සිද්ධිය පිළිබඳව විමර්ශන ආරම්භ කර තිබේ.