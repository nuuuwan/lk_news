பண்டிகையை முன்னிட்டு சொந்த  இடங்களுக்குச் சென்ற மக்களுக்கு விசேட போக்குவரத்து சேவை!

புதுவருட பண்டிகையினை  முன்னிட்டு தமது கிராமங்களுக்கு சென்ற மக்களுக்காக இன்று  (15) மற்றும் நாளை (16) விசேட  பஸ் சேவைகளை  நடத்துவதற்கு ஏற்பாடுகள் செய்யப்பட்டுள்ளதாக தேசிய போக்குவரத்து ஆணைக்குழு தெரிவித்துள்ளது.

பயணிகளின் தேவைக்கு ஏற்ப  பஸ்களை சேவையில் ஈடுபடுத்த ஏற்பாடுகள் செய்யப்பட்டுள்ளதாக போக்குவரத்து ஆணைக்குழுவின் தலைவர் சஷி வெல்கம தெரிவித்துள்ளார்.

அத்தோடு, ரயிலில் வரும் பயணிகளின் வசதிகளை அடிப்படையாக கொண்டு சில விசேட ரயில் பயணங்களும்  ஏற்பாடு செய்யப்பட்டுள்ளதாக ரயில்வே திணைக்கள பிரதிப்பொது முகாமையாளர் என்.ஜே.இதிபொலகே தெரிவித்துள்ளார்.