තවත් පුද්ගල ඝාතනයක්

පැරණි ආරවුලක් දුරදිග යාමෙන් ඇතිවූ බහින් බස්වීමක් හේතුවෙන් තියුණු ආයුධයකින් පහරදී පුද්ගලයෙකු ඝාතනය කර තිබේ.

ඊයේ (03) අලුයම් කාලයේදී එම ඝාතනය සිදුව තිබුණේ, මාදම්පේ පොලිස් වසමේ හේන්යාය ප්‍රදේශයේදී බව පොලීසිය පවසයි.

එලෙස මියගොස් ඇත්තේ, හේන්යාය, සෙම්බුකට්ටිය ප්‍රදේශයේ පදිංචිව සිටි 57 හැවිරිදි පුද්ගලයෙකි.

ඝාතනයට සම්බන්ධ 36 හැවිරිදි සැකකරු පොලිස් ස්ථානයට ඉදිරිපත් වීමෙන් පසු අත්අඩංගුවට ගෙන ඇති අතර මාදම්පේ පොලීසිය වැඩිදුර විමර්ශන සිදුකරයි.