ஹம்பேகமுவ பகுதியில் கஞ்சா தோட்டம் கண்டுபிடிப்பு - ஒருவர் கைது

ஹம்பேகமுவ பொலிஸ் பிரிவில் உள்ள காட்டுப் பகுதியில் கஞ்சா தோட்டம் பராமரித்துவந்த சந்தேக நபர் ஒருவர் இன்று ஞாயிற்றுக்கிழமை (08) பொலிஸாரால் கைது செய்யப்பட்டுள்ளார்.

கைது செய்யப்பட்ட சந்தேக நபர் தனமல்வில பிரதேசத்தைச் சேர்ந்த 52 வயதுடையவர் ஆவார்.

ஒரு ஏக்கர் நிலப்பரப்பில் உள்ள இந்த கஞ்சா தோட்டத்தில் சுமார் 18,000 கஞ்சா செடிகள் 03 அடி உயரம் வரை வளர்ந்திருந்ததாக பொலிஸார் தெரிவித்தனர்.

இது தொடர்பான மேலதிக விசாரணைகளை ஹம்பேகமுவ பொலிஸ் நிலைய அதிகாரிகள் மேற்கொண்டு வருகின்றனர்.