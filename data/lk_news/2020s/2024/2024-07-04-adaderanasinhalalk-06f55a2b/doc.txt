යටවූ ගාල්ල

ඊයේ (03) රාත්‍රියේ සිට ඇද හැලෙන ධාරාණිපාත මහ වර්ෂාව හේතුවෙන් ගාල්ල නගරයේ පහත් බිම් සහ මාර්ග කිහිපයක් ජලයෙන් යටවී ඇති බව අප වාර්තාකරු පවසයි.

ගාල්ල - වක්වැල්ල  ප්‍රධාන මාර්ගය ගාල්ල පොලිසිය ඉදිරිපිටින් ජලයෙන් යටවීම නිසා ගමනාගමනයට බාධා එල්ල විය.

ගාල්ල - බද්දේගම ප්‍රධාන මාර්ගය ගාල්ල තලාපිටිය සහ බෙලිගහ, කහදුව වත්ත යන ප්‍රදේශවලින් ජලයෙන් යටවීම නිසා ගමනාගමනයට බාධා එල්ල වී තිබුණි.

මෙම වර්ෂාව හේතුවෙන් තවත් ප්‍රදේශ රැසක පහත්බිම් ජලයෙන් යටවී තිබේ.