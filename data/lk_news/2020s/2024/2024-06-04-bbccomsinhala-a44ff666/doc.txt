ගංවතුර පවතින අවස්ථාවලදී ඔබ නොකළ යුතු දෑ මොනවා ද?

මෙහි කිසිවක් අඩංගු නැත.Play video, "''බෝට්ටුවක් දෙකක් එවන්න පුළුවන් වුණොත් හොඳයි''", ධාවන කාලය 2,4802:48වීඩියෝ ශීර්ෂ වැකිය, ''බෝට්ටුවක් දෙකක් එවන්න පුළුවන් වුණොත් හොඳයි''

පසුගිය දිනවල පැවති අධික වර්ෂාව සමඟ කළු, කැළණි, ගිං, නිල්වලා සහ අත්තනගළු ඔය පිටාර ගලමින් තිබේ.

මේ හේතුවෙන් කොළඹ, කළුතර, ගාල්ල සහ මාතර ඇතුළු දිස්ත්‍රික්ක වල පහත් බිම් ආශ්‍රිතව මේ වන විටත් ගංවතුර තත්ත්වය පවතින බව වාරිමාර්ග දෙපාර්තමේන්තුව නිවේදනය කර සිටියි.

ගංවතුර තත්ත්වයක් පවතින අවස්ථාවකදී මහජනතාව සිදු නොකළ යුතු දෑ මොනවාදැයි බීබීසී සිංහල සේවය ආපදා කළමනාකරණ මධ්‍යස්ථානයේ අධ්‍යක්ෂක ප්‍රදීප් කොඩිප්පිලි ගෙන විමසීමක් කළේය.

ඔහු සඳහන් කළේ මේවන විටත් ගංවතුර ඇති ස්ථාන නැරඹීමට යාමෙන් සහ ඒ ආශ්‍රිත  ක්‍රියාකාරකම් හේතුවෙන් පුද්ගල මරණ 10ක් වාර්තා වී ඇති බව ය.

'එල් නිනෝ' සහ 'ලා නිනා' තත්ත්වයන් කාලගුණය වෙනස් කරන්නේ කෙසේ ද?

අධික වැසි සහිත කාලගුණය හේතුවෙන් ජුනි මස පළමු වෙනිදා සිට අද (ජුනි මස 04 වෙනිදා) උදෑසන 6.00වන විට පුද්ගලයින් 17 දෙනෙකු ජීවිතක්ෂයට පත්ව තවත් අයෙක් අතුරුදන්ව ඇති බව ආපදා කළමනාකරණ මධ්‍යස්ථාන සඳහන් කළේය.

රත්නපුර දිස්ත්‍රික්කයේ මරණ 05ක්, කොළඹ දිස්ත්‍රික්කයේ මරණ 03ක්, මාතර දිස්ත්‍රිකයේ මරණ 06ක්, ගාල්ල දිස්ත්‍රික්කයේ මරණ 02ක්  සහ ගම්පහ දිස්ත්‍රික්කයේ එක් මරණයක් වාර්තා වී ඇති බව ආපදා කළමනාකරණ මධ්‍යස්ථානය නිවේදනයේ දැක්වේ.

අධික වැසි සහිත කාලගුණය හේතුවෙන් පවුල් 40,728 කට අයත් පුද්ගලයින් 159,991ක් දෙනෙකු බලපෑමට ලක්ව ඇති බව ද ආපදා කළමනාකරණ මධ්‍යස්ථානය විසින් නිකුත් කළ නිවේදනයේ සඳහන් වේ.

1. ආපදා තත්ත්වයන් ගැන ලබා දෙන නිවේදන නොසලකා හැරීමෙන් වළකින්න

ගංවතුර තත්ත්වයන් සම්බන්ධව නිකුත් කරන නිවේදන ගැන ඇතැම් පුද්ගලයින් නොසලකා හැරීම බලවත් වැරැද්දක් බව ආපදා කළමනාකරණ මධ්‍යස්ථානයේ අධ්‍යක්ෂක ප්‍රදීප් කොඩිප්පිලි කියා සිටියේය.

ගංවතුර තත්ත්වයන් ඇතිවූ විට ඒවා නැරඹීමට යාම සහ එම ස්ථානවල විනෝද වීම නොකරන්න.සෑම විටම අනතුරුදායක මට්ටමින් ඈත්ව කටයුතු කිරීමට පියවර ගන්න.ගංවතුරට බැසීමෙන් වලකින්න. නොසැලකිලිමත් ලෙස කටයුතු කිරීමෙන් විවිධ බැක්ටීරියා වර්ග ආසාදනය වීමට ඇති හැකියාව ඉහළ බව සෞඛ්‍ය අංශ පවසයි.

ගංවතුර ඇතිවූ විට ඔරු, පාරු සහ කෙසෙල් කඳන් සහ බැරල් ආදිය යොදා ගනිමින් ඔරු පැදීම මෙන්ම ගංවතුරේ පිහිනීමට යෑම අතිශය භයානක විය හැකිය.

ගංවතුර තත්ත්වය සමග ජලයෙන් යටවී ඇති ප්‍රදේශවල ඇති විදුලි රැහැන් ආදිය ඇල්ලීමෙන් වලකින්න.

ගංවතුර තත්ත්වය සමග බොහෝ පුද්ගලයින් ඒ හරහා වාහන, බස් ආදිය ධාවනය කරන අයුරු දක්නට ලැබේ.

කෙසේ වුවත් අදාළ මාර්ගවල තත්ත්වය සහ ජල මට්ටම ගැන අවබෝධයක් නොමැති වීම හේතුවෙන් ගංවතුර පවතින අවස්ථාවල එලෙස වාහන ධාවනය අනතුරුදායක විය හැකිය.

ගංවතුර ඇති අවස්ථාවල ළිං ඇතුළු ජල සැපයුම් මාර්ග අපිරිසිදු විමට ඉඩ ඇති හෙයින් ඒ පිළිබඳව අවධානය යොමු කොට උණුකර නිවාගත් පිරිසිදු ජලය හෝ බෝතල් කළ ජලය පමණක් භාවිත කරන්න.ආහාර පිසීමට සහ වෙනත් අවශ්‍යතා සපුරා ගැනීමට ගංවතුර භාවිත නොකරන්න.ගංවතුරට නිරාවරණය වූ ද්‍රව්‍ය ආහාරයට ගැනීමෙන් වලකින්න.

කාලගුණ බලධාරීන් හා ආපදා කළමනාකරණ අංශ නිකුත් කරන නිවේදන පිළිබඳ සැලකිලිමත් වීම හා එම උපදෙස් අනුව කටයුතු කිරීම.ආපදා මල්ලක් සූදානම්ව තබා ගැනීමජංගම දුරකතනය චාජ්කර තබා ගැනීමහදිසි අවස්ථාවක් නම් ආපදා කළමනාකරණ මධ්‍යස්ථානයේ 117 දුරකතන අංකය අමතන්න

ජාත්‍යන්තර ප්‍රේෂණ දිනය: දරුවන් වෙනුවෙන් දරුවන් අතහැර යන විදෙස් ශ්‍රමිකයින්ගේ මහන්සිය වතුරේ යයි ද?

උද්දික ප්‍රේමරත්න: වෙඩි තැබීමේ සිද්ධිය රංගනයක් ද? කළේ බොරුවක් නම් උද්දිකට කුමක් වෙයි ද?