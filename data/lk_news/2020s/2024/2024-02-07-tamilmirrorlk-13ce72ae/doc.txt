காம்பியா முறையில் முந்திரி பயிர் செய்கை

முந்திரி பயிர்ச்செய்கையில் காம்பியா பயன்படுத்தும் சாகுபடி தொழில்நுட்பத்தை இலங்கைக்கு வழங்க இலங்கையின் காம்பிய தூதுவர் தனது ஆதரவை தெரிவித்துள்ளார்.

இலங்கையைப் போன்று சிறிய விவசாய நாடாக காம்பியா காணப்பட்டாலும் கடலை, முந்திரி போன்ற பல பயிர்களில் தன்னிறைவு பெற்றுள்ளதாக இலங்கைக்கான காம்பிய தூதுவர் முஸ்தபா ஜவர,  விவசாய அமைச்சர் மஹிந்த அமரவீரவிடம் தெரிவித்துள்ளார்.

காம்பியாவில் பயிரிடப்படும் முந்திரி இந்தியா உட்பட பல நாடுகளுக்கு ஏற்றுமதி செய்யப்பட்டு அதிக வருமானம் ஈட்டுவதாகவும் தூதுவர் குறிப்பிட்டார்.

இதன்போது கருத்து வெளியிட்ட விவசாய அமைச்சர் மஹிந்த அமரவீர, அதிக மகசூல் தரும் புதிய வகை முந்திரி இனங்களை இனங்கண்டு நடவடிக்கை எடுக்காததே இந்நாட்டில் முந்திரிச் செய்கை வீழ்ச்சிக்குக் காரணம் எனத் தெரிவித்தார். எனவே, காம்பியாவில் முந்திரி சாகுபடி தொழில்நுட்பத்தைப் பயன்படுத்துவதற்கான தொழில்நுட்ப ஆதரவை வழங்குமாறு காம்பியா தூதுவரிடம் அமைச்சர் கோரிக்கை விடுத்தார்.