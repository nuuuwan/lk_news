முஜிபுர் ரஹ்மானை தேசியப் பட்டியல் எம்பியாக நியமித்து வெளியானது வர்த்தமானி : நாளை சத்தியப்பிரமாணம் !

இராஜாங்க அமைச்சர் டயனா கமகேவின் பாராளுமன்ற உறுப்பினர் பதவி நீக்கப்பட்ட நிலையில் வெற்றிடமாகியுள்ள பாராளுமன்ற உறுப்பினர் பதவிக்கு முஜிபுர் ரஹ்மானை நியமித்து வர்த்தமானி அறிவித்தல் வெளியிடப்பட்டுள்ளது.

இராஜாங்க அமைச்சர் டயனா கமகே பாராளுமன்ற உறுப்பினர் பதவியை வகிக்க சட்டரீதியாக தகுதியற்றவர் என உயர் நீதிமன்றம் வியாழக்கிழமை ( 08 ) அறிவித்தது.

இந்நிலையில், குறித்த வெற்றிடத்திற்கு முஜிபுர் ரஹ்மானின் பெயர் முன்மொழியப்பட்டு, தேர்தல்கள் ஆணைக்குழுவிற்கு அனுப்பப்படள்ள நிலையில்,  முஜிபுர் ரஹ்மானை பாராளுமன்ற உறுப்பினராக நியமித்து வர்த்தமானி அறிவித்தல் வெளியிடப்பட்டுள்ளது.

இந்நிலையில், முஜிபுர் ரஹ்மான் வெள்ளிக்கிழமை 10 ஆம் திகதி காலை பாராளுமன்றில் தேசியப்பட்டியல் பாராளுமன்ற உறுப்பினராக சபாநாயகர் முன்னிலையில் சத்தியப்பிரமாணம் செய்யவுள்ளமை குறிப்பிடத்தக்கது.