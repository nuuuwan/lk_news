බස් රථයක් ඉදිරියට මාර ගසක අත්තක් කඩා වැටෙයි

හැටන් සිට මහනුවර දක්වා ධාවනය වූ ලංගම බස් රථයක් ඉදිරියට විශාල මාර ගසක අත්තක් කඩා වැටී තිබේ.

මෙම අනතුර සිදුවී ඇත්තේ අද (23) දහවල් කාලයේදී හැටන් - මහනුවර ප්‍රධාන මාර්ගයේ දියගල ප්‍රදේශයේ දීය.

මධ්‍යම කදුකරයේ බටහිර බැවුම් ප්‍රදේශවල මේ දිනවල පවතින අයහපත් කාලගුණය සහ දැඩි සුළං තත්ත්වය හේතුවෙන් හැටන් සිට මහනුවර දක්වා ධාවනය වූ ලංගම බස් රථය ඉදිරියට මාර ගසේ අත්තක් කඩා වැටි තිබුණි.

"එම අනතුරෙන් බස් රථයේ ගමන් ගත් මගින්ගේ ජිවිත බේරුණේ අනූනවයෙන්" යැයි පොලීසිය පවසයි.

පවතින අධික වර්ෂාව සහ දැඩි සුළං හේතුවෙන් මාර්ගවල වාහන ධාවනය කිරීමේදී දැඩි සැලකිලිමත් වන ලෙස පොලීසිය ජනතාවගෙන් ඉල්ලා සිටී.