බස් සංගම් හදිසියේම අමාත්‍යංශයට යයි

ඉන්ධන මිල සංශෝධනය කිරීම හේතුවෙන් මතුවී ඇති ගැටලු සම්බන්ධයෙන් සාකච්ඡා කිරීම සඳහා බස් සංගම් නියෝජිතයින් පිරිසක් ප්‍රවාහන අමාත්‍යංශය ගොස් තිබේ.

එහිදී එම නියෝජිතයින් සහ ප්‍රවාහන අමාත්‍යංශයේ ලේකම් රංජිත් රූපසිංහ මහතා අතර සාකච්ඡාවක් සෙත්සිරිපාය ප්‍රවාහන අමාත්‍යාංශයේදී පැවැත්වුණි.

එහිදී බස් සංගම් නියෝජිතයින් ප්‍රකාශකර ඇත්තේ අවම බස් ගාස්තුවේ සිට අනෙකුත් ගාස්තු ද වැඩිවිය යුතු බවයි.

එසේම එම ගාස්තු සංශෝධනය පෙබරවාරි 15 වනදා ට පෙර ක්‍රියාත්මක කළ යුතු බවත් ඔවුන් දැනුම්දුන් බව අප වාර්තාකරු පැවසීය.