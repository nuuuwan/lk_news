பெருவில் அந்தீஸ் மலை தொடர் பகுதியில் பஸ் கவிழ்ந்து விபத்து ; 25 பேர் பலி ; 17 பேர் காயம்

பெருவில் செவ்வாய்கிழமையன்று அந்தீஸ் மலை  தொடர் பகுதி வழியாக பயணித்த பஸ் ஒன்று விபத்துக்குள்ளானதில் குறைந்தது 25 பேர் உயிரிழந்துள்ளதோடு, 17 பேர் காயமடைந்துள்ளனர்.

விடியற்காலையில் அந்தீஸ் மலை  தொடர்  பகுதியில் அதிவேக வீதியில் பயணித்த பஸ்  200 அடி பள்ளத்தில் கவிழ்ந்து வீழ்ந்துள்ளது.

இந்த விபத்து தெற்கு- மத்திய அந்தீஸ் மலை  தொடர் அமைந்துள்ள அயகுச்சோ பகுதியிலுள்ள லாஸ் லிபர்டடோர்ஸ் அதிவேக வீதியில் விபத்து ஏற்பட்டுள்ளதாக தெரிவிக்கப்பட்டுள்ளது.

பெருவில் ஆபத்தான பஸ் விபத்துக்கள் நிகழ்வது பொதுவான ஒரு விடயமாகும். இதற் காரணம் அங்கு ஆபத்தான மலைப்பாதைகளில் பல பஸ்கள் பயணிக்கின்றன. போதிய பயிற்சி இல்லாத சாரதிகளால் பஸ்கள் இயக்கப்படுகின்றன.

கடந்த ஏப்ரல் மாதத்தில் பெருவின் வடக்கு காஜாமார்கா பகுதியில் பஸ் ஒன்று ஆற்றில் விழுந்ததில் 25 பேர் உயிரிழந்தனர்.

2022 ஆம் ஆண்டு செப்டம்பர் மாதம் அன்கோ பகுதியில் இதேபோன்ற விபத்தில் குறைந்தது 24 பேர் உயிரிழந்தமை குறிப்பிடத்தக்கது.