நாஜிகளின் வதைமுகாம் குறித்த  திரைப்படத்திற்கு ஒஸ்கர் விருது - காசா குறித்து இயக்குநர் கருத்து

ஒஸ்கர் விருதுவழங்கும் விழாவில் யூத இயக்குநர் ஜொனாதன் கிளேசர் காசா குறித்து கருத்து தெரிவித்துள்ளார்.

ஹொலொகாஸ்ட் மற்றும் நாஜிகளின் வதைகள் முகாம்கள் குறித்த அவரது  The Zone of Interest  திரைப்படத்திற்கு சர்வதேச திரைப்படங்களில் சிறந்த திரைப்படத்திற்கான விருது கிடைத்துள்ளது.

இந்த திரைப்படம் நாஜிவதைமுகாம்களின் தளபதியாக நீண்டகாலம் பதவிவகித்த ருடொல்வ் ஹொஸின் குடும்பத்தை  பற்றி பேசுகின்றது.

1940 முதல் 43 வரை ஹிட்லரின் வதைமுகாம்களிற்கு பொறுப்பாக  ருடொல்வ் ஹொஸின் காணப்பட்டார் இந்த முகாம்களில் 1.1 மில்லியனிற்கும் அதிகமானவர்கள் கொல்லப்பட்டனர் -

இந்த திரைப்படத்திற்கான விருதை பெற்றுக்கொண்டு உரையாற்றிய இயக்குநர் தனது யூததன்மையையும் ஹொலொஹாஸ்டினையும் ஆக்கிரமிப்பு தனக்கு சாதகமாக பயன்படுத்துவதை நிராகரித்தார்.

எங்களின் தெரிவுகள் அனைத்தும் நிகழ்காலத்தில் நம்மை பிரதிபலிக்கவும் எதிர்கொள்வதற்காகவும் உருவாக்கப்பட்டவை என தெரிவித்துள்ள இயக்குநர் கடந்தகாலத்தில் அவர்கள் என்ன செய்தார்கள் என தெரிவிப்பதற்காக அவற்றை உருவாக்கவில்லை நாங்கள் என்ன செய்தோம் என்பதை தெரிவிப்பதற்காகவே அவற்றை உருவாக்கினோம் எனவும் குறிப்பிட்டுள்ளார்.

இந்த திரைப்படம் மனிதாபிமானம் இன்மை எங்களை எங்கே இட்டுச்செல்கின்றது என்பதை காண்பிக்கின்றது மனிதாபிமானம் இன்மை நமது கடந்தகாலத்தையும் நிகழ்காலத்தையும் வடிவமைத்துள்ளது எனவும் தெரிவித்துள்ளார்.

யூததன்மையையும் ஹொலொஹாஸ்டினையும் ஆக்கிரமிப்பு தனக்கு சாதகமாக பயன்படுத்துவதை எதிர்ப்பவர்களாக நாங்கள் இங்கு பிரசன்னமாகியுள்ளோம் இது ஆயிரக்கணக்கான அப்பாவிகளை மோதலில் தள்ளியுள்ளது எனவும் அவர் தெரிவித்துள்ளார்.

இஸ்ரேலில் ஒக்டோபர் ஏழாம் திகதி கொல்லப்பட்டவர்களும் காசாவில் தற்போது கொல்லப்படுபவர்களும் மனிதநேயமற்ற தன்மைக்கு பலியானவர்களே இதனை நாங்கள் எப்படி எதிர்க்கப்போகின்றோம் எனவும் அவர் கேள்வி எழுப்பியுள்ளார்.