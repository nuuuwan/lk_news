ராகவா லோரன்ஸ் நடிக்கும் 'ஹண்டர்'

நடன இயக்குநரும், நட்சத்திர நடிகருமான ராகவா லோரன்ஸ் கதையின் நாயகனாக நடிக்கும் புதிய திரைப்படத்திற்கு 'ஹண்டர்' என பெயரிடப்பட்டு, அதன் டைட்டில் லுக் வெளியிடப்பட்டிருக்கிறது.

அறிமுக இயக்குநர் வெங்கட் மோகன் இயக்கத்தில் உருவாகும் 'ஹண்டர்' எனும் திரைப்படத்தில் ராகவா லோரன்ஸ் கதையின் நாயகனாக நடிக்கிறார்.

ஓம் பிரகாஷ் ஒளிப்பதிவு செய்யும் இந்த திரைப்படத்திற்கு 'ராக் ஸ்டார்' தேவி ஸ்ரீ பிரசாத் இசையமைக்கிறார். எக்சன் எண்டர்டெயினராக தயாராகும் இந்த திரைப்படத்தை சத்யஜோதி பிலிம்ஸ் டி.ஜி. தியாகராஜன் வழங்க, கோல்ட்மைன் பிலிம்ஸ் சார்பில் தயாரிப்பாளர் மனிஷா  ஷா தயாரிக்கிறார்.

'ஜிகர்தண்டா டபுள் எக்ஸ்' படத்தின் வெற்றிக்குப் பிறகு ராகவா லோரன்ஸ் தொடர்ந்து அடுத்தடுத்து இரண்டு படங்களில் நடிக்க ஒப்புக் கொண்டிருப்பது அவருடைய ரசிகர்களை உற்சாகப்படுத்தி இருக்கிறது.