வாகன விபத்தில் ஒருவர் உயிரிழப்பு

பியகம - பண்டாரவத்த வீதியில் பியகமவில் இருந்து பண்டாரவத்த நோக்கிச் சென்ற வாகனத்தில் மோதப்பட்டு நபரொருவர் உயிரிழந்துள்ளார். பியகம பொலிஸ் பிரிவிற்குட்பட்ட பண்டாரவத்த  வீதியில் இந்த சம்பவம் இடம்பெற்றுள்ளது.

இந்த நபர் வியாழக்கிழமையன்று  (21) இரவு வேளையில் வீதியை கடக்க முற்பட்ட போது வாகனத்தில் மோதி கடுங்காயங்களுக்குள்ளாகியதால் பியகம வைத்தியசாலையில் அனுமதிக்கப்பட்டு மேலதிக சிகிச்சைக்காக ராகம வைத்தியசாலைக்கு மாற்றப்பட்டபோது சிகிச்சை பலனின்றி உயிரிழந்துள்ளார்.

இந்த சம்பவம் தொடர்பாக, சந்தேகத்தின் அடிப்படையில் வாகன சாரதி கைது செய்யப்பட்டுள்ளதோடு , பியகம பொலிஸார் மேலதிக விசாரணைகளை மேற்கொண்டுள்ளனர்.