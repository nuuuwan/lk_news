விண்ணப்பங்கள் ஏற்றல் ஆரம்பம்

2024ஆம் ஆண்டுக்கான தரம் ஐந்து புலமைப்பரிசில் பரீட்சைக்கான விண்ணப்பங்களை ஏற்றுக்கொள்வது திங்கட்கிழமை (27) ஆரம்பமாகவுள்ளதாக பரீட்சைகள் ஆணையாளர் நாயகம் எச்.ஜே.எம்.சி. அமித் ஜயசுந்தர தெரிவித்தார்.

இதற்கமைய, ஜூன் 14ம் திகதி வரை ஆன்லைனில் விண்ணப்பங்கள் ஏற்றுக்கொள்ளப்படும், அரசு அங்கீகாரம் பெற்ற பாடசாலைகளில் 5-ம் வகுப்பு படிக்கும் மாணவர்கள் தேர்வெழுத தகுதி பெறுவார்கள்.

விண்ணப்பங்களைப் பதிவிறக்கம் செய்ய, பரீட்சைகள் திணைக்களத்தின் உத்தியோகபூர்வ இணையத்தளமான https://onlineexams.gov.lk/eic இல் உள்நுழையுமாறு விண்ணப்பதாரர்கள் கோரப்படுகிறார்கள்.