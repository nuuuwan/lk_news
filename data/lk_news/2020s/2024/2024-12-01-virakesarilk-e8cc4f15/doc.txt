இரத்தினபுரியில் மோட்டார் சைக்கிள் - உழவு இயந்திரம் விபத்து ; ஒருவர் உயிரிழப்பு

இரத்தினபுரி, குட்டிகல பொலிஸ் பிரிவுக்குட்பட்ட பெல்மடுல்ல நோனாகம வீதியின் பாகல பகுதியில் நேற்று சனிக்கிழமை (30) மோட்டார் சைக்கிளொன்று உழவு இயந்திரத்தின் மீது மோதியதில் ஒருவர் உயிரிழந்துள்ளார்.

நோனாகம நோக்கி ஆட்களை ஏற்றிச் சென்ற உழவு இயந்திரத்தின் பின்பகுதியில் அதே திசையில் வந்துகொண்டிருந்த மோட்டார் சைக்கிளொன்று மோதியதில் இந்த விபத்து இடம்பெற்றுள்ளது.

மோட்டார் சைக்கிளை செலுத்தியவர் மற்றும் பின்னால் அமர்ந்து சென்றவர் படுகாயமடைந்து பதலங்கல சந்திரிகாவெவ வைத்தியசாலையில் அனுமதிக்கப்பட்டு சிகிச்சை பெற்றுவந்த நிலையில், மோட்டார் சைக்கிளை செலுத்தியவர் சிகிச்சை பலனின்றி உயிரிழந்துள்ளார்.

சடலம் பதலங்கல சந்திரிகாவெவ வைத்தியசாலையின் பிரேத அறையில் வைக்கப்பட்டுள்ளதுடன் உழவு இயந்திரத்தின் சாரதி கைது செய்யப்பட்டுள்ளார்.