இஸ்ரேலில் தொழிலுக்காக விண்ணப்பித்தவர்கள் தகவல்களை அறிந்துகொள்ள புதிய கோப்புரை

இஸ்ரேலில் தொழிலுக்காக விண்ணப்பித்துள்ள தொழிலாளர்கள் அதுதொடர்பான தகவல்களை அறிந்துகொள்வதற்காக புதிய கோப்புரை ஒன்றை வெளிநாட்டு வேலைவாய்ப்பு பணியகத்தின் தலைவர் கோஷல விக்ரமசிங்க அறிமுகப்படுத்தியுள்ளார்.

வெளிநாட்டு வேலைவாய்ப்பு பணியகத்தில் பதிவு செய்து இஸ்ரேல் நாட்டில் தொழிலுக்காக விண்ணப்பிக்கும் புலம்பெயர் தொழிலாளர்களின் வசதி கருதி புதிய நோக்கின் கீழ் பணியகத்தின் இணையத்தலம் இவ்வாறு புதுப்பிக்கப்பட்டுள்ளதுடன் தொழிலாளர்களுக்கு ஏற்படும் அசெளகரியங்கள் மற்றும் தாமதத்தை கட்டுப்படுத்திக்கொள்ளும் நோக்கில் இது மேற்கொள்ளப்பட்டுள்ளது.

ஆரம்பமாக இஸ்ரேலில் தொழிலுக்காக விண்ணப்பித்துள்ள தொழிலாளர்களுக்கு இந்த இணையத்தல கோப்புரை ஊடாக அதுதொடர்பான தகவல்களை தங்களுக்கே பார்த்துக்கொள்வதற்கு வசதி செய்துகொடுக்கப்பட்டுள்ளதுடன் தொழிலுக்காக விண்ணப்பித்ததன் பின்னர் அவர்களின் அடுத்த கட்ட நடவடிக்கைகள் மற்றும் விண்ணப்பதாரியின் நிலை தொடர்பில் விண்ணப்பதாரிக்கே அவரின் கையடக்க தொலைபேசி மூலம் அல்லது இணையத்தலம் ஊடாக அறிந்துகொள்ள முடியுமான வகையில் இதன் மூலம் ஏற்படுத்திக்கொடுக்கப்பட்டுள்ளது.

அதேபோன்று விண்ணப்பதாரியின் தகவல் சரியாக, வெளிப்படைத்தன்மையுடன் இலகுவாக பெற்றுக்கொள்வதற்கு இதன் மூலம் வசதி செய்துகொடுக்கப்பட்டுள்ளது.

இந்த தகவல்களை பெற்றுக்கொள்வதற்கு www.slbfe.lk  என்ற இணையத்தலத்துக்கு சென்று இணைத்துக்கொள்ளல் என்பதற்கு கீழ் உள்ள இஸ்ரேல் என்ற கோப்புரையை தெரிவுசெய்துகொண்டு உங்களது தேசிய அடையாள அட்டை இலக்கம், தொலைபேசி இலக்கம் மற்றும் ஏனை தரவுகளை உள்ளீடுசெய்து உங்களுக்கு தேவையான தரவுகளை பெற்றுக்கொள்ள முடியும்.

முற்றாக இலவசமாக வழங்கப்படும் இந்த சேவையை தேவைப்பாட்டின் பிரகாரம் எதிர்காலத்தில் மேலும் அபிவிருத்தி செய்வதற்கு பணியகம் எதிர்பார்க்கிறது என பணியகம் விடுத்துள்ள அறிக்கையில் தெரிவிக்கப்பட்டுள்ளது.