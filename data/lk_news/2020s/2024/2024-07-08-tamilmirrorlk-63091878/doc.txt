ஜனாதிபதி தேர்தல் மனு: மனுவை நிராகரிக்குமாறு மனு

2024 ஆம் ஆண்டு ஜனாதிபதித் தேர்தலை நடத்துவதற்கு தேர்தல்கள் ஆணைக்குழுவைத் தடைசெய்யும் உத்தரவைக் கோரும் அடிப்படை உரிமைகள் மனுவுக்கு எதிராக ஆரம்ப ஆட்சேபனைகளை எழுப்பிய நிலையில், சட்டமா அதிபர் இந்த மனுவை (ஆரம்பத்திலேயே) நிராகரிக்குமாறு உயர் நீதிமன்றத்தில் இன்று மனுத்தாக்கல் செய்தார்.

வர்த்தகர் சமிந்திர தயான் லெனவவினால் தாக்கல் செய்யப்பட்ட அடிப்படை உரிமை மீறல் மனு பிரதம நீதியரசர் ஜயந்த ஜயசூரிய தலைமையிலான ஐவரடங்கிய நீதியரசர்கள் குழாம் முன்னிலையில் விசாரணைக்கு எடுத்துக் கொள்ளப்பட்ட போதே தேர்தல்கள் ஆணைக்குழு சார்பில் ஆஜரான பிரதி சொலிசிட்டர் ஜெனரல் கனிஷ்க டி சில்வா இந்தக் கோரிக்கையை முன்வைத்தார்.