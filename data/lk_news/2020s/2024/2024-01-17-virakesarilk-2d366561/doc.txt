க.பொ. த. உயர்தர விவசாய விஞ்ஞான பாடத்திற்கான புதிய பரீட்சை திகதி அறிவிப்பு

2023 ஆம் ஆண்டிற்கான கல்விப் பொதுத்தராதர உயர்தர விவசாய விஞ்ஞான பாடத்திற்கான பரீட்சையின் முதலாம் பகுதி வினாத்தாளின் சில வினாக்களும் பரீட்சைக்கு முன்னர் சமூக ஊடக ஊடகங்களில் வெளியானதைக் கண்டறிந்ததைத் அடுத்த குறித்த பரீட்சை பரீட்சைகள் திணைக்களத்தால் இரத்து செய்யப்பட்டுள்ளது.

இதேவேளை, இரண்டாம் பகுதி வினாத்தாளின் சில வினாக்கள் பரீட்சைக்கு முன்னர் சமூக ஊடகங்களில் வெளியானதால் 12 ஆம் திகதி இடம்பெறவிருந்த குறித்த பரீட்சையும் இரத்து செய்யப்பட்டதாக பரீட்சைகள் ஆணையாளர் நாயகம் எச்.ஜே.எம்.சி அமித் ஜயசுந்தர தெரிவித்தார்.

அதன்படி, பாட எண் 8 இன் கீழ் உள்ள விவசாய விஞ்ஞானப் பாடத்தின்  இரண்டாம் பகுதி வினாத்தாள் பெப்ரவரி முதலாம் திகதி காலை 8.30 மணி முதல் 11.40 மணி வரையில் நடைபெறும்.

அத்துடன், முதலாம் பகுதி வினாத்தாள் அன்றைய தினம் மதியம் ஒரு மணி முதல் 3 மணி வரை நடைபெறும்.

பரீட்சை தொடர்பான விபரங்கள் பாடசாலை பரீட்சார்த்திகளுக்கான அந்தந்த அதிபர்களுக்கும் தனிப்பட்ட விண்ணப்பதாரர்களின் முகவரிகளுக்கும் அனுப்பி வைக்கப்பட்டுள்ளது.