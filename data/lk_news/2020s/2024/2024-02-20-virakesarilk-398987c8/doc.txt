மக்கள் சேவைக்காக தன்னை அப்பணித்து செயற்பட்டவர் காமினி - ஐ,தே.க. பொதுச் செயலாளர் ரங்கே பண்டார

மக்கள் சேவைக்காக தன்னை அர்ப்பணித்து செயற்பட்ட காமினி  ஜயவிக்ரம பெரேராவின் அரசியல் பணிகள் தற்போதுள்ள அரசியல்வாதிகளுக்கு முன்னுதாரணமாகும். குருணாகலை மாவட்டத்துக்கான அவரின் சேவை அந்த மக்களால் ஒருபோதும் மறக்க முடியாத சேவையாகும். குருணாகல் மக்களால் அவர் ஒருபோதும் மறக்க முடியாத நபராக இருந்து வந்தார். இவ்வாறான நிலையில் அவரின் மறைவு ஐக்கிய தேசிய கட்சிக்கும் குருணாகலை மாவட்ட மக்களுக்கும் பெரும் இழப்பாகும் என ஐக்கிய தேசிய கட்சியின் பாெதுச் செயலாளர் பாலித்த ரங்கே பண்டார தெரிவித்துள்ளார்.

ஐக்கிய தேசிய கட்சின் சிரேஷ்ட உறுப்பினரும் முன்னாள் அமைச்சருமான காமினி சுயவிக்ரம பெரேராவின் மறைவு தொடர்பாக அவர் விடுத்துள்ள அறிக்கையிலேயே இவ்வாறு தெரிவிக்கப்பட்டுள்ளது.

காமினி ஜயவிக்ரம பெரேராவை 1973ஆம் ஆண்டு குருணாகலை கடுகம்பொல தொகுதியில் தனது பொறுப்புக்களைத் தனது தாய் மற்றும் மனைவியின் கடும் எதிர்ப்புக்கு மத்தியிலேயே ஏற்றுக்கொண்டார். அப்போது எதிர்க்கட்சித் தலைவராக இருந்த டட்லி சேனாநாயக்க மற்றும் ஜே,ஆர்.ஜயவர்த்தனவின் கடும் வேடுகோளுக்கு மத்தியல் அந்த எதிர்ப்புகளை சமாளித்துக்கொண்டு அரசியலுக்கு வருவதற்கு அவருக்கு அதிர்ஷ்டம் கிட்டியது.

கடுகம்பொல தொகுதியில் ஐக்கிய தேசியின் பிரதான அமைப்பாளராக 1977இல் அவர் போட்டியிட்ட முதலாவது பொதுத் தேர்தலிலேயே 23475 வாக்குகளைப்பெற்று வெற்றிபெற்றார். லசதி படைத்த குடும்பத்தில் பிறந்த காமினி ஜயவிக்ரம பெரேரா கொழும்பு ஆனந்தா கல்லூரியில் உயர் கல்வியை பெற்றதுடன் அவர் சிறந்த கிரிக்கெட் வீரராகவும் திகழ்ந்தார். அதனால் 1960 காலப்பகுதியில் அவர் ஆனந்தா கல்லூரியின் முன்னணி தலைவராக செயற்பட்டு வந்தார்,

செல்வாக்குமிக்க குடும்ப்பத்தில் பிறந்தவராக இருந்தாலும் அவர் மதுபானம், சிகரட் போன்ற பாவனையிலும் மாமிச உணவு உண்பதில் இருந்தும் தவிர்ந்துவந்ததால், சமூகத்தில் அவர் பலரின் கவனத்துக்கு ஈர்க்கப்பட்டிருந்தார். அதேபோன்று தனது பிரதேசத்தில் இருந்துவந்த சுகாதார பிரச்சினைகளுக்குத் தீர்வு கண்டதுடன்  பல அபிவிருத்தி வேலைத்திட்டங்களை முன்னெடுத்து, அந்த மக்களின் உள்ளத்தை வெற்றிகொண்டிருந்தார். அதனால் அவர் போட்டியிட்ட தேர்தல்களில் வெற்றியும் பெற்றார். பாராளுமன்ற உறுப்பினராக இருந்து அவர் தனது பிரதேசத்துக்குத் தேவையான அடிப்படை வசதிகள் அனைத்தும் மேற்கொண்டிருந்தார்.

அதேபோன்று நெஸ்லே தொழிற்சாலை போன்ற தொழிற்சாலைகளை ஆரம்பித்து அந்த பிரதேச மக்களுக்கு தொழில் வாய்ப்புக்களை வழங்க நடவடிக்கை எடுத்திருந்தார். மேலும் அவரின் காணியை அரசாங்கத்துக்கு பெற்றுக்கொண்டு கிரிஉல்ல விக்ரசீலி மத்திய மகாவித்தியாலயத்தை ஆரம்பித்து, தனது பிரதேச பிள்ளைகளுக்கு உயர் கல்வியை பெற்றுக்கொடுக்க ஆரம்ப நடவடிக்கையை மேற்கொண்டிருந்தார்.

அத்துடன் பாராளுமன்ற பதவியை தனது விருப்பத்தின் பேரில் இராஜினாமா செய்து, 13ஆம் திருத்தம் மூலம் அமைக்கப்பட்ட முதலாவது மாகாணசபை தேர்தலில் வெற்றிபெற்று, வடமேல் மாகாண முதலமைச்சர் பதவிக்கு நியமிக்கப்பட்ட காமினி ஜயவிக்ரம பெரேரா, மாகாண சபை மூலம் எவ்வாறான வேலைத்திட்டங்களை மேற்கொள்ள முடியும் என்பதை முழு நாட்டுக்கு சொல்லிக்கொடுக்கும் வகையில் வேலைத்திட்டங்களை முன்னெடுத்திருந்தார்.

ஐக்கிய தேசிய கட்சியில் பல அமைச்சுப்பதவிகளை வகித்த காமினி, அந்த அமைச்சுப்பதவிகள் மூலம் மக்களுக்கும் நாட்டுக்கும் பல சேவைகளை மேற்கொண்டு, தற்கால அரசியல்வாதிகளுக்கு சிறந்த முன்னுராண புருஷராக வாழ்ந்து வந்தார். இவ்வாறான நிலையில் அவரின் மறைவு ஐக்கிய தேசிய கட்சிக்கும் குருணாகலை மாவட்ட மக்களுக்கும் பாரிய இழப்பாகும்.