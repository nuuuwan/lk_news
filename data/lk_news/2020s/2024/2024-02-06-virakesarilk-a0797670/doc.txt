லிட்ரோ நிறுவன முன்னாள் தலைவரின் மேலதிக கொடுப்பனவுகள் தொடர்பில்  கணக்காய்வு அறிக்கை!

லிட்ரோ எரிபொருள் முனையம் மற்றும் லிட்ரோ எரிவாயு நிறுவனம் ஆகியவற்றின் முன்னாள் தலைவரும்  பிரதம நிறைவேற்று அதிகாரியுமாாகச் செயற்பட்டவர்  தனது மாதாந்த கொடுப்பனவுக்கு   மேலதிகமாக 443,000 ரூபா மாதாந்த வாகன கொடுப்பனவாக பெற்றுள்ளதாக கணக்காய்வு அறிக்கையில் தெரிய வந்துள்ளது.

லிட்ரோ முனைய  நிறுவனத்திடமிருந்தே இந்தச்  சலுகைளை அவர் பெற்றுள்ளதாக சுற்றறிக்கையின் பிரகாரம்  50,000 ரூபா மாத்திரமே அங்கீகரிக்கப்பட்டுள்ளதாக தேசிய கணக்காய்வு அலுவலகம் தெரிவித்துள்ளது.

அத்துடன்,  குறித்த சுற்றறிக்கையின் பிரகாரம் மாதாந்தம் 150 லீற்றருக்கு மேலதிகமாக 500 லீற்றர் எரிபொருள் கொடுப்பனவாக அவருக்கு வழங்கப்பட்டுள்ளதாகவும்  கணக்காய்வு அறிக்கையில் தெரிவிக்கப்பட்டுள்ளது.

சாரத்திக்கான கொடுப்பனவாக 50,000 ரூபாவும், மாதாந்த பொழுதுபோக்கு கொடுப்பனவாக 150,000 ரூபாவும்  முன்னாள் தலைவருக்கு வழங்கப்பட்டதாகவும் கணக்காய்வு மூலம் தெரிய வந்துள்ளது.