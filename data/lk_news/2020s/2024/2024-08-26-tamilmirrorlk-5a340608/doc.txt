எல்பிட்டிய பிரதேச சபை நியமனங்கள் கையேற்றல்

உள்ளூர் அதிகார சபைகள் தேர்தல்கள் கட்டளைச் சட்டத்தின் (262 ஆம் அத்தியாயமான) 26 ஆம் பிரிவின் கீழ் எல்பிட்டிய பிரதேச சபையின் தவிசாளரையும் உப தவிசாளரையும் அதன் உறுப்பினர்களையும் தெரிவுசெய்வதற்கான தேர்தலுக்கான பெயர் குறித்த நியமனங்களைக் கையேற்கும் அறிவித்தல், எல்பிட்டிய பிரதேச சபையின் தெரிவத்தாட்சி அலுவலரினால் திங்கட்கிழமை (26)  வெளியிடப்பட்டுள்ளது.

அதன்படி, தேர்தலுக்கான வைப்புப் பணம் கையேற்றல் திங்கட்கிழமை (26) ஆம் திகதியிலிருந்து 2024 செப்டம்பர் மாதம் (11) ஆம் திகதி நண்பகல் 12.00 மணி வரையும் (இக்காலத்திற்கு இடைப்பட்ட 2024 ஆகஸ்ட் (31), 2024 செப்டம்பர் (01, 07, 08) ஆகிய சனி, ஞாயிறு தினங்கள் தவிர்ந்த) பெயர் குறித்த நியமனங்களின் கையேற்றல் 2024 செப்டம்பர் (09) ஆம் திகதியிலிருந்து 2024 செப்டம்பர் (12) ஆம் திகதி நண்பகல் 12.00 மணி வரையும் காலி மாவட்ட செயலகத்தில்/ அரசாங்க அதிபர் அலுவலகத்தில் நடைபெறும் எனவும் அறிவிக்கப்பட்டுள்ளது.