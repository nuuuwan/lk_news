වෙළෙඳසැල් හිමිකරුට එල්ල වූ මාරාන්තික ප්‍රහාරය

වෙළෙඳසැලකට පැමිණි පුද්ගලයෙකු එහි හිමිකරුට තියුණු ආයුධයකින් පහරදී ඝාතනය කර තිබේ.

ඊයේ (18) එම සිදුවීම වාර්තා වී තිබුණේ, ඇල්පිටිය පොලිස් වසමේ නවදගල ප්‍රදේශයේදීය.

එලෙස මියගොස් ඇත්තේ, 63 හැවිරිදි ඉහළ නවදගල, ඇල්පිටිය ප්‍රදේශයේ පදිංචිකරුවෙකි.

බීමත්ව වෙළෙඳසැලට පැමිණි පුද්ගලයෙකු විසින් එම ඝාතනය සිදුකර ඇති බවට පොලීසිය සිදුකළ විමර්ශනයේදී අනාවරණය වී තිබේ.

සැකකරුද තුවාල ලබා ඇල්පිටිය රෝහලට ඇතුළත් කර ඇති බව පොලීසිය පවසයි.