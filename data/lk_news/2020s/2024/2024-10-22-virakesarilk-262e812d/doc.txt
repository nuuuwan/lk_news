பொலிஸ் பரிசோதகர் கொலைச் சம்பவம் தொடர்பில் பொடி திமுது கைது !

அம்பலாங்கொடை பொலிஸ் குற்றப் புலனாய்வுப் பிரிவின் முன்னாள் பொலிஸ் பரிசோதகர் தெடிமுனி பாலேந்திரசிங்க கொலைச் சம்பவம் தொடர்பில் குற்றஞ்சாட்டப்பட்ட பொடி திமுது என்ற திமுது சம்பத் நேற்று திங்கட்கிழமை (21) கட்டுநாயக்க விமான நிலையத்தில் வைத்து கைது செய்யப்பட்டுள்ளார்.

அரேபியா விமானத்தில் சார்ஜாவில் இருந்து இலங்கை வந்த போதே குடிவரவு மற்றும் குற்றப் புலனாய்வு திணைக்கள அதிகாரிகளால்  இவர் கைது செய்யப்பட்டுள்ளார்.

கைதுசெய்யப்பட்டவர் 28 வயதான இவர் அம்பலாங்கொட, குலிகொட, கலபட பிரதேசத்தைச் சேர்ந்தவர் ஆவார்.

கடந்த வருடம் ஒக்டோபர் மாதம் 9 ஆம் திகதி, ரத்கம பொலிஸ் பிரிவில் கடமையாற்றிய பொலிஸ் பரிசோதகர் தெமுனி பலேந்திரசிங்க, பலப்பிட்டிய மேல் நீதிமன்றில் விசாரணைக்குட்படுத்தப்பட்ட வழக்கில் ஆஜராகிவிட்டுத் திரும்பிக் கொண்டிருந்த போது மோட்டார் சைக்கிளில் வந்த இனந்தெரியாத இருவரினால் சுட்டுக்கொல்லப்பட்டுள்ளார்.

தெற்கில்  பயங்கரவாத கும்பல் ஒன்றின் தலைவரான பொடி லெசியுடன் ஏற்பட்ட தகராறு காரணமாக இந்தக் கொலை இடம்பெற்றுள்ளதுடன், நேற்று கைது செய்யப்பட்ட பொடி திமுது என்ற பொடி சம்பத் இதற்கு உளவு பார்த்துள்ளதாக தெரியவந்துள்ளது.