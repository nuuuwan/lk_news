மாணவிகளை மிரட்டிய சிறுவர்கள் கைது

17 மற்றும் 20 வயதுடைய இரு பாடசாலை மாணவிகளின் நிர்வாண புகைப்படங்களை இணையத்தில் பகிர்வதாக அச்சுறுத்திய 15 வயதுடைய பாடசாலை மாணவர்கள் இருவர் காலி மேலதிக நீதவான் லக்மினி விதானகம முன்னிலையில் ஆஜர்படுத்தப்பட்டு பின் தலா 100,000 ரூபாய் பிணையில் விடுவிக்கப்பட்டனர்.

சந்தேகநபர்கள் அக்மீமன பிரதேசத்தில் உள்ள பாடசாலையொன்றின் 10ஆம் தரத்தில் கற்கும் மாணவர்கள் என்பதுடன் அக்மீமன மற்றும் நாரவல பிரதேசத்தை சேர்ந்தவர்கள் ஆவர்.

சிறுமிகளிடம் இருந்து எந்தவிதமான சாதகமான பதிலும் இன்றி இரு சிறுமிகளின் புகைப்படங்களையும் ரகசியமாக பெற்ற சிறுவர்கள், , நிர்வாண புகைப்படங்களில் குறித்த பெண் பிள்ளைகளின் முகங்களை மாற்றி இணைத்து இணையத்தில் பகிர்ந்து விடுவோம் என மிரட்டியதாக விசாரணையில் தெரியவந்துள்ளது.

இந்த அச்சுறுத்தலால் அச்சமடைந்த சிறுமிகள் பெரியவர்களுக்கு விடயத்தைத் தெரியப்படுத்தி அவர்கள் மூலமாக அக்கிமன பொலிஸில் முறைப்பாடு செய்துள்ளனர்.

குற்றவியல் அச்சுறுத்தல் மற்றும் பாலியல் துன்புறுத்தல் ஆகிய குற்றச்சாட்டின் பேரில் அக்மீமன பொலிஸார் சிறுவர்களை கைது செய்து நீதிமன்றத்தில் ஆஜர்படுத்தினர்.