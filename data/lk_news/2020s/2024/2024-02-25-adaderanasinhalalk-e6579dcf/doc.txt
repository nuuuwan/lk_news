දියේ ගිලීමෙන් තරුණයෙකු ජීවිතක්ෂයට

දික්වැල්ල - බතීගම මුහුදු තීරයේ දිය නාමින් සිටි පිරිසක් අතරින් පුද්ගලයන් දෙදෙනෙකු රළ පහරට හසු වී ගසාගෙන ගොස් තිබේ.

ඉන් එක් පුද්ගලයෙකු වෙරළට ගොඩ ගැසීමෙන් පසු ප්‍රදේශවාසින් විසින් බතීගම රෝහල වෙත රැගෙන යන අවස්ථාවේ දී මිය ගොස් ඇති අතර, අනෙක් පුද්ගලයා දියේ ගිලී අතුරුදන් වී ඇත.

මරණකරු වයස අවුරුදු 27ක් වන රාසකල - බලංගොඩ ප්‍රදේශයේ පදිංචිකරුවෙකු වන අතර, අතුරුදන් වූ පුද්ගලයා අවුරුදු 25ක් වන ඇල්ලේපොළ - බලංගොඩ ප්‍රදේශයේ පදිංචිකරුවෙකි.

පිරිසක් සමඟ විනෝද චාරිකවක පැමිණ දිය නාමින් සිටිය දී මොවුන් අනතුරට ලක් ව ඇති බවට විමර්ශනයේ දී අනාවරණය වී තිබේ.

පොලිස් ජීවිතාරක්ෂක නිලධාරින් තංගල්ල නාවික හමුදා නිලධාරින් හා ප්‍රදේශවාසින් එක් ව අතුරුදන් වූ පුද්ගලයා සෙවීමේ කටයුතුවල නිරත ව සිටියි.