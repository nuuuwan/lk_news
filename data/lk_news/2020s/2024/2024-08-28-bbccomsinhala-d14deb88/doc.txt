ක්‍රිකට් මහ පුටුවේ හිඳ ගත් ජේ ෂා කියන්නේ කවුද?

ජාත්‍යන්තර ක්‍රිකට් කවුන්සිලයේ නව සභාපතිවරයා ලෙස ඉන්දීය ක්‍රිකට් පාලක මණ්ඩලයේ (BCCI) වත්මන් ලේකම් ජේ ෂා නිතරගයෙන් තේරී පත්වී තිබේ.

36 හැවිරිදි වියේ පසුවන ජේ ෂා ජාත්‍යන්තර ක්‍රිකට් කවුන්සිලයේ සභාපති ධූරයට පත් වූ ළාබාලතම පුද්ගලයා ලෙස සැලකෙයි. දෙසැම්බර් 01 වන දා සිට ඔහු අදාළ ධූරයේ කටයුතු කිරීමට නියමිතය.

මෙරට ක්‍රීඩා ලෝලීන්ගේ නිරන්තර අවධානයට ලක්වූ නව ICC සභාපතිවරයා කවුද?

Skip Twitter post, 1Twitter අන්තර්ගතයට අවසරදීමට ඔබ එකඟ ද?මෙම ලිපියේ Twitter විසින් සපයන ලද අන්තර්ගතයන් අඩංගු වේ. ඔවුන් කුකීස් සහ වෙනත් තාක්ෂණයන් භාවිතා කරන නිසා, ඒ කිසිවක් පූරණය වීමට පෙර අපි ඔබගේ අවසරය ඉල්ලා සිටිමු. එයට අවසරදීමට පෙර ඔබට Twitter කුකී ප්‍රතිපත්තිය සහ රහස්‍යතා ප්‍රතිපත්තිය කියවීමට අවශ්‍ය විය හැකි ය. මෙම අන්තර්ගතය බැලීමට 'පිළිගෙන ඉදිරියට යන්න' තෝරන්න.Accept and continueඅනතුරු ඇඟවීමයි: බාහිර වෙබ් අඩවිවල අන්තර්ගතය සඳහා BBCය වගකියනු නොලැබේ.End of Twitter post, 1මෙහි අන්තර්ගතය නැතවැඩිදුරටත් Twitter බලන්නබාහිර වෙබ් අඩවිවල අන්තර්ගතයට බීබීසී වගකියනු නොලැබේ.

1988 වසරේ සැප්‍තැම්බර් මස 22 වන දා ඉන්දියාවේ අහමදාබාද්හිදී ජේ අම්බිතායි ෂා උපත ලබා තිබේ. ඔහුගේ පියා වන්නේ අමිත් ෂා වන අතර මවගේ නම වන්නේ සොනාල් ෂා ය.

ජේ ෂා ගේ පියා වන අමිත් ෂා වත්මන් ඉන්දීය පාලක පක්ෂය වන භාරතීය ජනතා පක්ෂයේ ප්‍රධාන පෙළේ දේශපාලනඥයෙකු මෙන් ම මෝදී රජයේ ස්වදේශ කටයුතු අමාත්‍යවරයා ලෙසට ද කටයුතු කරයි.

ඉන්දියාවේ ගුජරාට් හි පිහිටි නිර්මා විශ්ව විද්‍යාලයේ තාක්ෂණ උපාධිධාරියෙකු වන ජේ ෂා, 2015 වසරේදී විශ්වවිද්‍යාලයේ හඳුනා ගත් රිෂිතා පටෙල් සමග විවාහ දිවියට එළඹිණි.

දියණියන් දෙදෙනෙකුගේ පියෙක් වන ජේ ෂා, වෘත්තියෙන් ව්‍යාපාරිකයෙකු ලෙස ඉන්දීය රුපියල් කෝටි 120 කට අධික වත්කමකට හිමිකම් කියනු ලබන බවට ඉන්දීය මාධ්‍ය වාර්තාවල සඳහන්.

2009 වසරේ සිට අහමදාබාද්හි මධ්‍යම ක්‍රිකට් මණ්ඩලයේ විධායක අධ්‍යක්ෂක මණ්ඩලයේ සාමාජිකයෙකු ලෙස ජේ ෂා කටයුතු කළේය. ඔහු 2013 වසරේ සැප්තැම්බර් මාසයේ දී ගුජරාට් ක්‍රිකට් සංගමයේ සම ලේකම් තනතුරට පත්විය.

ඔහු එම තනතුරේ කටයුතු කරන සමයේදී අහමදාබාද්හි නරේන්ද්‍ර මෝදී ක්‍රිකට් ක්‍රීඩාංගණයේ ඉදිකිරීම් කටයුතු අධික්ෂණය කිරීමට කටයුතු කළේ 2014 වසරේ සිට ගුජරාට් ක්‍රිකට් සංගමයේ සභාපති ලෙස කටයුතු කළ සිය පියවන අමිත් ෂා සමග එක්වයි.

2019 වසරේදී ගුජරාට් ක්‍රිකට් සංගමයේ සම ලේකම් තනතුරෙන් ඉවත්වූ ජේ ෂා, ඉන්දීය ක්‍රිකට් පාලක මණ්ඩලයේ ලේකම් තනතුරට පත්විය.  2022 වසරේදී ඔහු ඉන්දීය ක්‍රිකට් පාලක මණ්ඩලයේ ලේකම් තනතුරට දෙවන වරටත් තේරී පත් වන ලදී.

එමෙන්ම 2021 වසරේ සිට ඔහු අඛණ්ඩව ආසියානු ක්‍රිකට් කවුන්සිලයේ සභාපති ධුරයට තේරී පත් විය.

2024 වසරේදී ජේ ෂා ගේ නම ආසියානු ක්‍රිකට් කවුන්සිලයේ සභාපති ධුරයට යෝජනා කෙරුණේ ශ්‍රී ලංකා ක්‍රිකට් කවුන්සිලයේ වත්මන් සභාපති ෂම්මි සිල්වා විසිනි.

ජේ ෂා ලේකම් ධුරයේ කටයුතු කළ සමයේදී 2022 වසරේ සිට ඉදිරි වසර 05 ක කාලයක් සඳහා වන IPL තරග විකාශනය සඳහා වූ අයිතිය වෙනුවෙන් ඉන්දීය රුපියල් කෝටි 48,390ක ආදායමක් ඉපැයීමට සමත් වූ බව ඉන්දීය ක්‍රිකට් පාලක මණ්ඩලය නිවේදනය කර ඇත.

මේ අතර ජේ ෂා ජාත්‍යන්තර ක්‍රිකට් කවුන්සිලයේ සභාපති ධුරයට නිතරගයෙන් තේරී පත්වීමට පෙර එහි විධායක තනතුරු කිහිපයක ද කටයුතු කළේය.

නරේන්ද්‍ර මෝදී අගමැතිවරයා නායකත්වය දරන භාරතීය ජනතා පක්ෂයේ ප්‍රධාන අමාත්‍ය ධුරයක් දරන අමිත් ෂා ගේ පුත්‍රයා වන ජේ ෂා සිය ව්‍යාපාර හරහා එකවර නොසිතු අයුරින් ලාභ ඉපැයූ බව පවසමින් ඉන්දීය මාධ්‍ය ආයතනයක් විසින් වරක් ප්‍රවෘත්තියක් පළ කර තිබුණි.

" ද ගෝල්ඩන් ටච් ඔෆ් ජේ අමිත් ෂා" ලෙස නම් කොට තිබු එම ලිපිය හරහා තමන්ට අපහාස සිදුවූ බව පවසමින් ජේ ෂා විසින් අධිකරණය හමුවේ ඉන්දීය රුපියල් කෝටි 100ක වන්දි ඉල්ලා අපහාස නඩුවක් ද ගොනු කරන ලදී.

මෙම චෝදනාව එල්ල වී වසර කිහිපයක් ගත වීමට පෙර ඔහු එම සමාගම වසා දැමීමට කටයුතු කළේය.

ඉන්දීය ක්‍රිකට් පාලක මණ්ඩලයේ ලේකම්වරයා ලෙස ජේ ෂා මෙරට ක්‍රිකට් ක්‍රීඩාවට ඇඟිලි ගසන බවට මෙරට ක්‍රීඩා ලෝලීන් අවස්ථා ගණනාවක දී සමාජ මාධ්‍ය ඔස්සේ චෝදනා එල්ල කර ඇත.

විශේෂයෙන්ම 2023 වසරේ පැවති ආසියානු කුසලාන ක්‍රිකට් තරගාවලියේ අවසන් මහ තරගයේදී ශ්‍රී ලංකා කණ්ඩායම ඉන්දීය කණ්ඩායම හමුවේ අඩු ලකුණු සංඛ්‍යාවකට දැවී ගියේය.

එම තරගාවලියට වර්ෂාවෙන් බාධා එල්ලවූ අතර එහිදී වෙහෙස වී කටයුතු කළ ක්‍රිඩාංගන සේවකයින්ට ආසියානු ක්‍රිකට් කවුන්සිලයේ සභාපතිවරයා ලෙස ජේ ෂා විසින් අමෙරිකානු ඩොලර් 50,000ක ත්‍යාග මුදලක් ලබා දීමට පියවර ගත්තේය.

'වලාකුළු එන විදිහට කියන්න පුළුවන් දැන් වැස්සක් වැටෙන්න පුලුවන්ද නැද්ද කියලා'-ශ්‍රී ලංකා ක්‍රිකට් ක්‍රීඩාංගණ සේවකයින්

එහිදී ශ්‍රී ලංකා ක්‍රිකට් ප්‍රේක්ෂකයින් ක්‍රිකට් තරග පැවති සමයේදී සමාජ මාධ්‍ය ඔස්සේ චෝදනා කළේ ජේ ෂා ආසියානු ක්‍රිකට් කවුන්සිලයේ සභාපතිවරයා ලෙස අවසන් මහ තරගයේදී තණ තීරුව සැකසීමේදී මැදිහත්වීමක් කරන්නට ඇති බව ය.

නමුත් මෙම චෝදනා සම්බන්ධයෙන් කිසිදු විමර්ෂණයක් සිදු නොවුයේ හුදෙක් එය සමාජ මාධ්‍ය ඔස්සේ එල්ලවූ චෝදනා හේතුවෙන්ය.

එමෙන්ම ශ්‍රී ලංකා පාර්ලිමේන්තුව තුළ ද අවස්ථා කිහිපයකදී ඉන්දීය ක්‍රිකට් පාලක මණ්ඩලයේ ලේකම් ජේ ෂා ගේ නම කියැවුණි.

ක්‍රිකට් පාලක මණ්ඩලය සමග ඇතිවූ විරසක තත්ත්වයේදී හිටපු ක්‍රීඩා අමාත්‍ය රොෂාන් රණසිංහ විසින් පාර්ලිමේන්තුවේ විශේෂ ප්‍රකාශයක් සිදුකරමින් පැවසුවේ ක්‍රිකට් පාලක මණ්ඩලයේ විගණන වාර්තා තමන් ආසියානු ක්‍රිකට් කවුන්සිලයේ සභාපති ජේ ෂා ට සහ ICC යට යැවු බවයි. මෙරට ක්‍රිකට් පාලකයින් ජේ ෂා ට මුවාවී තම වංචාවන් වසා ගැනීමට කටයුතු කරන බවට ද ඔහු චෝදනා කළේය.

Skip Twitter post, 2Twitter අන්තර්ගතයට අවසරදීමට ඔබ එකඟ ද?මෙම ලිපියේ Twitter විසින් සපයන ලද අන්තර්ගතයන් අඩංගු වේ. ඔවුන් කුකීස් සහ වෙනත් තාක්ෂණයන් භාවිතා කරන නිසා, ඒ කිසිවක් පූරණය වීමට පෙර අපි ඔබගේ අවසරය ඉල්ලා සිටිමු. එයට අවසරදීමට පෙර ඔබට Twitter කුකී ප්‍රතිපත්තිය සහ රහස්‍යතා ප්‍රතිපත්තිය කියවීමට අවශ්‍ය විය හැකි ය. මෙම අන්තර්ගතය බැලීමට 'පිළිගෙන ඉදිරියට යන්න' තෝරන්න.Accept and continueඅනතුරු ඇඟවීමයි: බාහිර වෙබ් අඩවිවල අන්තර්ගතය සඳහා BBCය වගකියනු නොලැබේ.End of Twitter post, 2මෙහි අන්තර්ගතය නැතවැඩිදුරටත් Twitter බලන්නබාහිර වෙබ් අඩවිවල අන්තර්ගතයට බීබීසී වගකියනු නොලැබේ.

මේ අතර පසුගිය වසරේදී ජාත්‍යන්තර ක්‍රිකට් කවුන්සිලය විසින් ශ්‍රී ලංකාවට එරෙහිව පැන වූ ක්‍රිකට් තහනමේ දී ජනාධිපති රනිල් වික්‍රමසිංහ ඉන්දීය ක්‍රිකට් පාලක මණ්ඩලයේ ලේකම් ජේ ෂා සමග දුරකථන සංවාදයක් පැවැත්වූ බවට එවකට පාර්ලිමේන්තු මන්ත්‍රීවරයෙක් ලෙස කටයුතු කළ හරින් ප්‍රනාන්දු පාර්ලිමේන්තුවේ ප්‍රකාශයක් සිදුකරමින් පැවසීය.

"ඊයේ දවසේ ජනාධිපතිවරයා ජේ ෂා කියන ඉන්දියාවේ ඉන්න කෙනාට කතා කළා දුරකථනයෙන්."

"ජේ ෂා ගේ තාත්තා තමයි අම්රිත් ෂා. මෝදී අගමැතිගේ දකුණු අත කියලයි කියන්නේ. මේක දේශපාලන අර්බුදයක් විතරක් නෙමේ ජාත්‍යන්තර අර්බුදයකට, ක්‍රිකට් අර්බුදයකට එහා ගියා මේක." හරීන් ප්‍රනාන්දු එහිදී පැවසුවේය.

සේනක බටගොඩ: 'පාදයේ සැත්කමකට රෝහලට ගිය' ජනප්‍රිය ගායන ශිල්පියා සදහට ම නිහඬ වෙයි

උද්ඝෝෂණ විසුරුවා හැරීමේ දී පොලිසිය අතින් කාන්තාවන්ට හිංසන සිදුවනවා ද?

ඇමෙරිකානු ජනාධිපතිවරණ මත විමසුම්: ඉදිරියෙන් සිටින්නේ හැරිස් ද? ට්‍රම්ප් ද?