"நான் ஏன் அரசியலில் ஈடுபடுகின்றேன்" - கொழும்பில் மவ்பிம ஜனதா கட்சி மாநாட்டில் திலீத் விளக்கம்

மவ்பிம ஜனதா கட்சியின் எதிர்கால செயற்திட்டங்களை விரைவில் வெளியிடவுள்ளதாக கட்சியின் தலைவர் திலீத் ஜெயவீர அறிவித்துள்ளார்.

எனது பல்கலைகழக வாழ்க்கையின் போதும் அதன் பின்னரான காலத்திலும் அபிவிருத்தியடைந்த நாடே எனது நோக்கமாக காணப்பட்டது என அவர் கொழும்பில் நேற்று இடம்பெற்ற மவ்பிம ஜனதா கட்சியின் மாநாட்டில் குறிப்பிட்டுள்ளார்.

எனினும் துரதிஸ்டவசமாக இந்த நோக்கம் இன்னமும் நிறைவேறவில்லை இதன் காரணமாக நாங்கள் காணவிரும்பும் மாற்றத்தை ஏற்படுத்துவதற்கான  நடவடிக்கைகளை இறுதியாக நாங்கள் ஆரம்பித்துள்ளோம் எனவும் அவர் தெரிவித்துள்ளார்.

என்னை சுற்றியுள்ள அனுபவம்மிக்க அரசியல்வாதிகள் மற்றும் எனக்கு ஆதரவாகவுள்ள குறிப்பிடத்தக்க இளம்தலைமுறையினருடன் இணைந்து நான் அரசியலில் ஈடுபட தீர்மானித்துள்ளேன் நாட்டிற்கு மிகச்சிறந்த பங்களிப்பை வழங்குவதே இதன் நோக்கம் எனவும் அவர் தெரிவித்துள்ளார்.

கடந்த 75 வருடங்களாக அரசியல் நோக்கம் என்ற எதுவுமிருக்கவில்லை அனைவரும் பார்க்ககூடிய அனைவரும் பயன்பெறக்கூடிய மாற்றங்களை கொண்டுவர எண்ணியுள்ளோம் எனவும் அவர் தெரிவித்துள்ளார்.

வரலாற்றுரீதியாக நாங்கள் ஏற்கனவே உள்ள அரசாங்கங்களை மாற்றுவதற்காக புதிய அரசாங்கங்களை பதவியில் அமர்த்திவந்துள்ளோம் ஆனால் நாங்கள் வித்தியாசமானவர்கள் புலமைமிக்கவர்களுடனான கலந்துரையாடல்கள் கருத்துப்பரிமாற்றங்கள்ஆராய்ச்சிகள் மூலம் அனைத்து இலங்கையர்களின் வாழ்க்கையிலும் சாதகமான மாற்றங்களை ஏற்படுத்தும் மாற்றங்களை  உருவாக்க எண்ணியுள்ளோம் எனவும் அவர்தெரிவித்துள்ளார்.

தொழில்முனைவோர் நாட்டை உருவாக்குவதே எங்கள் இலக்கு கிராமமட்டத்தில் உள்ள தொழில்முனைவோரை தேசத்தின் மிகப்பெரிய தொழில்முனைவோராக மாற்றுவதற்கான திட்டங்களை நாங்கள் முன்னெடுப்போம் என தெரிவித்துள்ள டிலீத்ஜெயவீர வழமையான பாரம்பரிய தேர்தல் விஞ்ஞாபனத்திற்கு பதில் உங்கள் எதிர்காலத்திற்கான முழுமையான திட்டமொன்றை உருவாக்கிவருகின்றோம் எனவும் குறிப்பிட்டுள்ளார்.

இந்த திட்டம் முன்வைக்கப்பட்டதும் அதன் மூலம் உங்கள் வாழ்க்கை எவ்வாறு மாற்றமடையும் என்பதை நீங்கள் அறியமுடியும் எனவும் அவர் குறிப்பிட்டுள்ளார்.