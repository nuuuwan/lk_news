17 வயதுக்குட்பட்ட இலங்கை - பங்களாதேஷ் 3 நாள் போட்டியில் வெற்றி தோல்வி இல்லை

காலி சர்வதேச விளையாட்டரங்கில் செவ்வாய்க்கிழமை (03) நிறைவடைந்த 17 வயதுக்குட்பட்ட இலங்கை - பங்களாதேஷ் அணிகளுக்கு  இடையிலான முதலாவது 3 நாள் கிரிக்கெட் போட்டி வெற்றி தோல்வியின்றி முடிவடைந்தது.

அப் போட்டியில் இலங்கை அணியின் முதல் இன்னிங்ஸில் ஜேசன் பெர்னாண்டோ, ஜொஷுவா செபெஸ்டியன், கிம்ஹான ராஜபக்ச ஆகியோர் அரைச் சதங்கள் குவித்ததுடன் ரசித் நிம்சார 4 விக்கெட் குவியலைப் பதிவு செய்தார்.

முதலாவது இன்னிங்ஸில் ஜேசன் பெர்னாண்டோ ஜொஷுவா செபெஸ்டியன் ஆகிய இருவரும் 5ஆவது விக்கெட்டில் 102 ஓட்டங்களைப் பகிர்நதனர்.

இரண்டாவது இன்னிங்ஸில் அணித் தலைவர் கித்ம விதனாபத்திரண சதம் குவித்துடன் சேனுஜ வேகுணகொட அரைச் தசம் பெற்றார்.

திறமையாக துடுப்பெடுத்தாடிய இலங்கை 2 இன்னிங்ஸ்களிலும் 280 ஓட்டங்களுக்கு மேல் மொத்தமாக பெற்றது.

17 வயதின்கிழ் இலங்கை அணி 1ஆவது இன்: 285 - 8 விக். டிக்ளயாட் (ஜேசன் பெர்னாண்டோ 98, ஜொஷுவா செபெஸ்டியன் 53, கிம்ஹான ரசஞ்சன 51, அஷானுள் ஹக் மாஹிம் 32 - 2 விக்., மாஹிர் இஷ்மாம் சௌதரி 60 - 2 விக்.)

17 வயதின் கீழ் பங்களாதேஷ் அணி 1ஆவது இன்: சகலரும் ஆட்டம் இழந்து 252 (அட்ரிட்டோ கோஷ் 133, மொஹமத் ரிதோய் ஹொசெய்ன் 37, ரசித் நிம்சார 55 - 4 விக்., அபீத் பரணவிதான 48 - 2 விக். விக்ணேஷ்வரன் ஆகாஷ் 46 - 1 விக்.)

17 வயதின்கிழ் இலங்கை அணி 2ஆவது இன்: 317 - 7 விக். டிக்ளயாட் (கித்ம விதானபத்திரண 164, செனுஜ வேகுணகொட 80, ரஹ்மான் ஆகாஷ் 81 - 3 விக்.)

17 வயதின் கீழ் பங்களாதேஷ் அணி 2ஆவது இன்: ஆட்டம் முடிவுக்கு வந்தபோது 51 - 4 விக். (செத்மிக்க செனவிரத்ன 5 - 1 விக்., ரசித் நிம்சார 5 - 1 விக்., விக்ணேஷ்வரன் ஆகாஷ் 8 - 1 விக்.)