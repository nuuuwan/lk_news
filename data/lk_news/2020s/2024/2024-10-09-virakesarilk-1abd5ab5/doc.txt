'பிக் பொஸ்' தர்ஷன் நடிக்கும் 'யாத்ரீகன்'

'கூகுள் குட்டப்பா', 'நாடு' ஆகிய படங்களின் மூலம் ரசிகர்களிடத்தில் பிரபலமான நடிகர் தர்ஷன் - பிக் பொஸ் தர்ஷன் கதையின் நாயகனாக நடிக்கும் புதிய திரைப்படத்திற்கு, ' யாத்ரீகன்: என பெயரிடப்பட்டு, இதன் படப்பிடிப்பு விறுவிறுப்பாக நடைபெற்று வருவதாக படக் குழுவினர் தெரிவித்துள்ளனர்.

அறிமுக இயக்குநர் பிரேம் நசீர் இயக்கத்தில் உருவாகி வரும் ' யாத்ரீகன்' எனும் திரைப்படத்தில் தர்ஷன், மாளவிகா, காளி வெங்கட்,' பிராங் ஸ்டார்' ராகுல், பானு உள்ளிட்ட பலர் நடித்து வருகிறார்கள்.

சந்தானம் சேகர் ஒளிப்பதிவு செய்யும் இந்த திரைப்படத்திற்கு அபிஷேக் இசையமைக்கிறார். இந்த திரைப்படத்தை ராஜம்மாள் மீடியா பிக்சர்ஸ் புரொடக்ஷன்ஸ் எனும் நிறுவனம் சார்பில் தயாரிப்பாளர் வி. ஜி. தனலட்சுமி கோபாலன் தயாரிக்கிறார்.

படத்தைப் பற்றி இயக்குநர் பேசுகையில், '' டிராவல் வீ லாக் எனப்படும் பயணத்தை மையப்படுத்திய எமோஷனல் கிரைம் திரில்லர் ஜேனரிலான திரைப்படம் இது. இரண்டு வெவ்வேறு நபர்கள் வெவ்வேறு சித்தாந்தங்களை பின்பற்றி வருகிறார்கள்.

இவர்கள் இருவரும் மர்மமான நிகழ்வு ஒன்றின் மூலம் இணைகிறார்கள். அதன் பிறகு அவர்களின் பயணம் என்ன?  என்பதுதான் இப்படத்தின் திரைக்கதை. '' என்றார்.

தற்போது இப்படத்தின் முதற்கட்ட படப்பிடிப்பு நிறைவடைந்திருக்கிறது என்றும், விரைவில் அடுத்த கட்ட படபிடிப்பு நடைபெறும் என்றும் படக்குழுவினர் தெரிவித்திருக்கிறார்கள்.