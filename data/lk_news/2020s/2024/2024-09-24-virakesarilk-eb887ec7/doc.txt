நடிகர் ஆகாஷ் முரளி நடிக்கும் 'நேசிப்பாயா' படத்தின் கிளர்வோட்டம் வெளியீடு

மறைந்த நடிகர் முரளியின் வாரிசும், அறிமுக நடிகருமான ஆகாஷ் முரளி கதையின் நாயகனாக முதன்மையான கதாபாத்திரத்தில் நடித்திருக்கும் 'நேசிப்பாயா' எனும் திரைப்படத்தின் கிளர்வோட்டம் வெளியிடப்பட்டிருக்கிறது.

நட்சத்திர இயக்குநர் விஷ்ணுவர்தன் இயக்கத்தில் உருவாகி இருக்கும் 'நேசிப்பாயா' எனும் திரைப்படத்தில் ஆகாஷ் முரளி, அதிதி ஷங்கர், ஆர். சரத்குமார், பிரபு, குஷ்பூ சுந்தர், ராஜா, கல்கி கோச்லின், ஷிவ் பண்டிட் உள்ளிட்ட பலர் நடித்திருக்கிறார்கள்.

கேமரூன் எரிக் பிரைசன் ஒளிப்பதிவு செய்திருக்கும் இந்த திரைப்படத்திற்கு யுவன் சங்கர் ராஜா இசையமைத்திருக்கிறார்.

காதலும், எக்சனும் கலந்த இந்த திரைப்படத்தை ஹெச் பி  ஃபிலிம் கிரியேட்டர்ஸ் நிறுவனம் சார்பில் தயாரிப்பாளர் டொக்டர் எஸ். சேவியர் பிரிட்டோ தயாரித்திருக்கிறார்.

படத்தின் அனைத்து பணிகளும் நிறைவடைந்து வெளியீட்டிற்காக காத்திருக்கும் இந்த திரைப்படத்தின் கிளர்வோட்டம் வெளியிடப்பட்டிருக்கிறது.

இதில் இளைய தலைமுறையினர் விரும்பும் வகையினதான காதல் காட்சிகளும் எக்சன் காட்சிகளும் இடம் பிடித்திருப்பதால் படத்தைப் பற்றிய எதிர்பார்ப்பு அதிகரித்திருக்கிறது.