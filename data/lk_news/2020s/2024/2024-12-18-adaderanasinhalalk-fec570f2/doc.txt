රියදුරා නැති අතරේ අධිවේගයේ ගිය අරුම පුදුම යෑම

දක්ෂිණ අධිවේගී මාර්ගයේ වැලිපැන්න සේවා මධ්‍යස්ථානය ආසන්නයේදී කොළඹ දෙසට ගමන් කරන මංතීරුවක, ගාල්ල දෙසට මෝටර් රථයක් ධාවනය කළ පුද්ගලයෙකු පොලීසිය විසින් අත්අඩංගුවට ගෙන තිබේ.

වැලිපැන්න පොලීසිය සඳහන් කළේ මානසික රෝගයක් සඳහා ප්‍රතිකාර ලබාගැනීම සඳහා ගාල්ලේ සිට කොළඹ දක්වා මෝටර් රථයකින් ගමන් කරමින් සිටි අයෙකු මෙලෙස අත්අඩංගුවට ගත් බවයි.

මෙම පුද්ගලයා වැලිපැන්න සේවා මධ්‍යස්ථායේදී සිය රියදුරා වැසිකිළියට ගිය පසු මෝටර් රථය රැගෙන මෙලෙස වැරදි මංතීරුවේ ධාවනය කර තිබේ.

මෙම සිදුවීම අධිවේගී මාර්ගයේ ගමන්ගත් තවත් මෝටර් රථයක තිබූ ආරක්ෂිත කැමරාවක ද සටහන්ව ඇත.