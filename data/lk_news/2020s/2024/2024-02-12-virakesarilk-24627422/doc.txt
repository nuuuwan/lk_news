ஜனநாயகமும், தேர்தல்களும் பாகிஸ்தானின் முன்னுதாரணம்

மூன்றாவது வழக்கு சுவாரஷ்யமானது. இம்ரானும், அவரது மனைவியும் இஸ்லாமிய முறைப்படி திருமணம் செய்து கொண்ட விதம் தவறு என்பதால், அவர்கள் சிறையில் அடைக்கப்பட வேண்டும் என்ற கோரிக்கையுடன் தாக்கல் செய்யப்பட்ட வழக்கில், இருவருக்கும் தலா ஏழாண்டு சிறைத்தண்டனை விதிக்கப்பட்டது.

மறுபுறத்தில், இம்ரானுக்கு சிறைத்தண்டனை விதித்த நீதிமன்றம் தான், பனாமா பேப்பர்ஸ் ஊழல் விவகாரத்தில் குற்றவாளியாக தீர்க்கப்பட்டிருந்த நவாஸ் ஷெரீப்பின் தண்டனையை நீக்கியது.

நவாஸ் ஷெரீப் ஆயுட்காலம் முழுவதும் அரசியலில் ஈடுபட முடியாது என்பது நீதிமன்றம் விதித்த தண்டனை. இம்ரானை ஆட்சியில் இருந்து கவிழ்த்து விட்டு, ஆட்சிபீடமேறிய பாகிஸ்தான் மக்கள் கட்சி, பாகிஸ்தான் முஸ்லிம் லீக் ஆகிய கட்சிகள் தலைமையிலான கூட்டணி அரசாங்கம், அரசியல் ரீதியாக தகுதிநீக்கம் செய்ய வழிவகுக்கும் சட்டமொன்றை நிறைவேற்றி நீதிமன்றத்தில் வழக்குத் தொடுத்து, நவாஸ் ஷெரீப் மீண்டும் தேர்தலில் போட்டியிடக்கூடிய நிலைமையை ஏற்படுத்தியது.