தரம் 6 இற்கு மாணவர்களை சேர்க்கும் விண்ணப்பம் கோரப்பட்டுள்ளது

2023 ஆம் ஆண்டிற்கு இடம்பெற்ற தரம் 5 புலமைப்பரிசில் பரீட்சை பெறுபேறுகளின்படி, மாவட்ட வெட்டுப்புள்ளிக்கு மேலதிகமான புள்ளிகளைப் பெற்று தகுதி பெற்ற மாணவர்களுக்கு, 2024 ஆம் ஆண்டில் தரம் 6இல் புதிய பாடசாலைகளில் சேர்ப்பதற்கான விண்ணப்பங்கள் கோரப்பட்டுள்ளன.

முறையாக பூர்த்தி செய்யப்பட்ட விண்ணப்பங்களை நாளை செவ்வாய்க்கிழமை (13) முதல்  எதிர்வரும் டிசம்பர் 13ஆம் திகதிக்கு முன்னர் வழங்குமாறு பரீட்சைகள் திணைக்களம் தெரிவித்துள்ளது.

இதன்படி, விண்ணப்பதாரர்கள் கல்வி அமைச்சின் உத்தியோகபூர்வ இணையத்தளமான www.moe.gov.lk அல்லது http://g6application.moe.gov.lk/#/ என்ற இணையத்தளத்திற்கு சென்று நேரடியாக விண்ணப்பங்களை அனுப்புமாறு அமைச்சு கேட்டுக்கொண்டுள்ளது.