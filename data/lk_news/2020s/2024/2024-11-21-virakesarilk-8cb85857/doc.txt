ட்ரம்ப் இருக்கும்போதே காலநிலை கூட்டணி   வெற்றி பெறுவதற்கான நான்கு காரணங்கள்

புள்ளிவிபரங்கள் மிகத் தெளிவாக உள்ளன: தற்போது வரையில் அமெரிக்க கரியமில உமிழ்வுகள் சீனாவை விட 8 மடங்கும், இந்தியாவைவிட 25மடங்கும், அதிகமாகக் காணப்படுவதோடு சிறிய தீவுகள் மற்றும் வளர்ச்சியடைந்து வரும் நாடுகளுடன் அல்லது ஆபிரிக்காவுடன் ஒப்பிடும்போது வேறுபாடு மேலும் அதிகமாக உள்ளது.

ஆகவே பரந்து விரிந்துள்ள பூமியை காப்பாற்றுவதற்கும், காலநிலை மாற்றத்தால் பாதிக்கப்பட்டவர்களையும் பாதுகாக்கும் நடவடிக்கைகளுக்கான பொறுப்பை வேறு தரப்பினரிடத்தில் அமெரிக்கா ஒப்படைக்க வேண்டும்.

வெப்பமான நிலைமை 1200ஆம் ஆண்டிலிருந்து கணிக்கப்படுகின்ற நிலையில் இந்தவாரம் ஐக்கிய நாடுகள் காலநிலை மாநாட்டுப் பேச்சுவார்த்தைக்காக அஜர்பைஜானின் பாகுவில், ஒன்று கூடியுள்ளன. இதில் உலகமே பங்கேற்கின்றமை விசேடமாகும்.

உலகின் மிகவும் வளர்ந்த மாநிலங்களில் ஒன்றான ஸ்பெயினில் 200க்கும் மேற்பட்ட உயிர்களைப் பறித்த வெள்ள அனர்த்தம் நிகழ்ந்து ஒரு வாரத்திற்குப் பிறகு மேற்படி சர்வதேச சந்திப்பு நடைபெறுகிறது.

கடந்த ஆண்டுகளில் அமேசன் மற்றும் கலிபோர்னியா, கிரீஸ் மற்றும் துருக்கி ஆகிய நாடுகள் காட்டுத் தீயால் பாதிக்கப்பட்டன. பாகிஸ்தான் மற்றும் சீனாவில் வெள்ளம் பெரும் சேதத்தை ஏற்படுத்தியுள்ளது.

வட இந்தியாவில் கடந்த கோடையில் 52பாகை செல்சியஸ் வெப்பம் பெருந்தாக்கத்தை ஏற்படுத்தியது. அங்கு மிகக் குறைவான மக்களே குளிரூட்டிகளை அணுகக்கூடிய வசதியைக் கொண்டிருந்தனர்.

ஒவ்வொரு குறிகாட்டியிலிருந்தும் - செயல்பட வேண்டிய நேரம். இப்போது செயல்பட வேண்டிய தருணம். ஆனால் மோசமான செய்தி என்னவென்றால், உலகின் மிக சக்திவாய்ந்த தலைவர் நாம் எதுவும் செய்யக்கூடாது என்று நம்புகிறார். நல்ல செய்தி என்னவென்றால், நாம் கடுமையாக சிந்திப்பதை விட அவரது நம்பிக்கை மிகக் குறைவானது.

நிச்சயமாக அமெரிக்க ஜனாதிபதிபத் தேர்தலில் ட்ரம்பின் வெற்றியானது அஜர்பைஜானின்; பாகு நகரில் நடைபெறும் மாநாட்டில் எதிர்காலத்திட்டங்களுக்கான நிதியுதவி மற்றும் பிற சிக்கல்களில் சமரசங்களைக் கண்டறிவதில் மிகவும் சவாலான நிலைமையை உருவாக்கும்.

அமெரிக்கா செய்யாவிட்டால், தங்கள் நாடு ஏன் அந்த விடயத்துக்காகச் செயற்பட வேண்டும் அல்லது உண்மையில் பணம் செலுத்த வேண்டும் என்று உலக நாடுகளின் தலைவர்கள் கேட்பார்கள். இந்த நிலைமையானது உலகளாவிய காலநிலை இராஜதந்திரம் ஆபத்தில் இருப்பதன் வெளிப்பாடாகவே இருக்கும்.

அமெரிக்கவின் விடைபெறும் ஜனாதிபதியான ஜே பைடன் அறிமுகப்படுத்திய அமெரிக்காவின் உள்நாட்டு காலநிலை நடவடிக்கைக்கான நிதி உதவியை திரும்பப் பெறுவதையும் நாம் அடுத்துவரும் காலங்களில் பார்க்கலாம்.

பாரிஸ் உடன்படிக்கையிலிருந்து இருந்து டிரம்ப் தலைமையிலான அமெரிக்கா விலகலாம். ஐ.நா.காலநிலை மாநாட்டில் இருந்தும் கூட விலகலாம். ஆனாலும் நம்பிக்கை இருக்கிறது. போராட்டத்தில் நாம் வெற்றி பெறுவோம் என்ற நம்பிக்கை எனக்கு உள்ளது.

முதலாவதாக, மிக முக்கியமாக, சீனா, இந்தியா மற்றும் ஐரோப்பா ஆகியவை காலநிலையைக் கையாள்வதில் முன்னணியில் உள்ளன, அந்தப் பட்டியலில் பைடனின் தலைமைத்துவத்தில் காணப்படும் அமெரிக்கா காணப்படவில்லை.

காலநிலை சம்பந்தமான நடவடிக்கைகளுக்கு சமகாலத்தில் சீனா தவிர்க்க முடியாதவொரு நாடாகும். இதில் கூட அமெரிக்கா உள்ளடங்கவில்லை. கடந்த ஆண்டு சீனா அனைத்து உலகளாவிய புதுப்பிக்கத்தக்க எரிசக்தியில் மூன்றிலிரண்டு பங்களிப்பைச் செய்துள்ளது.

மின்சார கார்கள், பேருந்துகள், மின்கலங்கள், சோலார் வலையமைப்புக்கள், காற்றாலை ஆலைகள், நீர் மின்சாரம் மற்றும் மீள்புதுப்பிக்க சக்தியில் செயற்படும் அதிவேக ரயில் என்று எல்லாவற்றிலும் 60சதவீதத்துக்கும் மேற்பட்ட பசுமைச் சக்தியை உற்பத்தி செய்துள்ளது. அதுமட்டுமன்றி சீனா இதுவரை உலகின் மிகப்பெரிய மரம் நடுகை செய்யும் நாடாகவும் உள்ளது.

இந்தியா 2030க்குள் 500 ஜிகாவாட் சூரிய, காற்று மற்றும் நீர் மின் உற்பத்தியை இலக்காகக் கொண்டுள்ளது. பிரதமர் மோடி இந்தியாவிற்கான ‘பசுமைச் சக்திவளப் பணிகளை’ நாளுக்கு நாள் ஆரம்பித்து வண்ணமிருக்கின்றார்.

உதாரணமாக சோலார் வலையமைப்புக்களைக் கொண்ட பத்து மில்லியன் வீடுகளுக்கான திட்டத்தை குறிப்பிடலாம். குஜராத் போன்ற இந்திய மாநிலங்கள் பாரிய பசுமையான இலட்சியங்களைக் கொண்டு செயற்பாடுகளை முன்னெடுத்து வருகின்றன.

உலகின் இரண்டாவது பெரிய மழைக்காடு நாடான இந்தோனேஷியா காடுகளை அழிப்பதை வெகுவாகக் குறைத்துள்ளது. அது தற்போது பிரேசிலைப் பின்தொடர்கிறது. ஐரோப்பா ஒரு காலத்தில் காலநிலை பாதுகாப்பில் முன்னணியில் இருந்தது, அதனை தற்போது ஆசியா விஞ்சினாலும் கூட. பசுமைச்சக்தி உள்ளிட்டவற்றுக்கான புதிய ஒப்பந்தங்கள் ஐரோப்பாவில் பசுமை வளர்ச்சியைக் கொண்டுவருகின்றன.

சீனா, இந்தியா, ஐரோப்பா மற்றும் பல நாடுகள் அமெரிக்காவை மகிழ்விப்பதற்காக காலநிலை மாற்றம் செயற்றிடத்தில் செயல்படவில்லை. காலநிலை மாற்றம் தங்கள் நாடுகளுக்கு மிகப்பெரிய அச்சுறுத்தலாக இருப்பதால் அவர்கள் அர்ப்பணிப்புடன் செயற்படுகிறார்கள்.

பசுமையாக்கலை மையப்படுத்திய  செயற்பாடுகள்;, இலபகரமானதும், செழிப்பான நிலைமைக்கும் ஒரு மகத்தான வாய்ப்பாக இருப்பதால் அந்த நாடுகள் அவ்விதமான செயற்பாடுகளில் தமது கூடுதல் கவனத்தினைச் செலுத்தியுள்ளன. அதன்மூலமாக அமெரிக்கா இல்லாமல் உலகத்தால் நன்றாகச் செயற்பட முடியும் என்பது நிரூபிக்கப்பட்டுள்ளது.

இரண்டாவதாக, குளிர்ச்சியான உலகத்திற்காகப் போராடும் சக்திகளும் அமெரிக்காவிலேயே பலமாக உள்ளன. சக்திவாய்ந்த அமெரிக்க மாநிலங்கள் காலநிலை நடவடிக்கையை ஆதரிக்கின்றன.

கலிபோர்னியா, நியூயோர்க் மற்றும் பல மாநிலங்கள் பசுமை முயற்சிகளை கைவிடாதுள்ளன. இவை ஒருவேளை ட்ரம்ப் பல் மற்றும் ஆணியுடன் போராடலாம். கலிபோர்னியாவின் பொருளாதாரம் மட்டுமே உலகின் பத்து பெரிய பொருளாதாரங்களில் ஒன்றாகும்.

அங்கு வணிகம் தான் முன்னணியில் உள்ளது, அரசாங்கம் அல்ல. பாரிஸ் ஒப்பந்தத்தில் இருந்து அமெரிக்காவை ட்ரம்ப் கடைசியாக வெளியேற்றியபோது எந்த ஒரு பெரிய அமெரிக்க வணிகச் சக்திகளும் அதற்காக வரவேற்பைச் செய்யவில்லை.

அமெரிக்க வணிகம் காலநிலை நடவடிக்கையில் இலாபமீட்டுதல், தொழில்களுக்கான வாய்ப்புக்கள் ஆகியவற்றை ஏற்படுத்துகின்றது. அமெரிக்க தொழில்நுட்பத்துறையானது அதன் தரவு மையத்திற்கு பசுமை சக்தியை வழங்குவதற்கான முயற்சிகளை எடுத்துள்ளமையானது பெரும்பாலான அரசாங்க திட்டங்களை விடவும் முக்கியமானததொரு விடயமாகும்.

ட்ரம்பின் விருப்பத்திற்கு ஏற்றவாறு அமெரிக்காவில் காலநிலை மாற்றம் குறித்த நடவடிக்கைகளைக் கட்டுப்படுத்துவதற்கு வணிகத்துறையின் ஒத்துழைப்புக்கள் மந்தமாகவே இருக்கும்.

அதேநேரம், அமெரிக்காவில் இலத்திரணியல் கார்களுக்கு பொதுமக்கள் மாறியதை ‘பீஜிங்கிற்கு கிடைத்த வெற்றி’ என்று அவர் சித்தரித்துள்ளமை நேர்மாறான வெளிப்படையாகவே உள்ளது.

டெட்ரோய்ட் இலத்திரனயில் கார்களை வெளியிடத்தொடங்கவில்லை என்றால், சீனா முழு உலக சந்தையையும் கைப்பற்றிவிடும் ஆபத்தான நிலைமையே உள்ளது.

சீனாவின் உள்நாட்டு கார்ச் சந்தை ஏற்கனவே அமெரிக்க மற்றும் அதன் மின்சார வழங்கலைவிடவும் பெரியதாகவே உள்ளது. சீனாவின் அனைத்து புதிய கார்களில் அரைவாசிக்கும் மேற்பட்டவை இப்போது மின்சாரத்தில் இயங்குபவையாக உள்ளன. பஸ்கள், ஸ்கூட்டர்கள் மற்றும் டாக்சிகள் கூட அவ்விதமான செயற்படுவதற்கான தயாரிப்புக்கள் நிறைவு படுத்தப்பட்டுள்ளன.

பெற்றோலில் இருந்து இலத்திரனியல் கார்களுக்கு மாறியவர்கள் யாரும் மீண்டும் எரிபொருள் கார்களை நோக்கித் திரும்பவில்லை. இலத்திரனியல் கார்கள் அதிக உயர் தொழில்நுட்பம் கொண்டவை, குறைவான மாசுபாடு, குறைந்த சத்தம் மற்றும் சிறந்த ஓட்டுநர் அனுபவத்தை உருவாக்குகின்றன. உலகளாவிய போக்கு மின்சார கார்களை நோக்கியதாகவே உள்ளது.

அவ்விதமான நிலையில், மின்சார கார்கள் அல்லது பசுமை ஆற்றலுக்கான சந்தையை சீனாவின் கைகளில் முழுமையாக விட்டுவிட்டால் அமெரிக்க வணிகத்துறை நிச்சயமாக மாறுபடும்.

மூன்றாவதாக, அமெரிக்கர்கள் பலர் தற்போது நம்பிக்கை இழந்தவர்களாக உணர்ந்தாலும், அரசியலில் அதன் தாக்கம் இருக்கவில்லை.

ஜனநாயகக் கட்சியினருக்கு பிரச்சினை - அவர்கள் குறைவாக நேசிக்கப்படுகிறார்கள் என்பதாகும். முன்னதாக கருத்துக்கணிப்பு வாக்கெடுப்பில் அமெரிக்கர்கள் கருக்கலைப்புக்கு ஒப்புதல் அளித்தனர்.

மிகவும் பழமைவாத அரசுகள்கூட ஐரோப்பிய பாணி பொதுநலக்கொள்கைகளை வாக்கெடுப்புகள் ஊடாக ஆதரித்தன. உதாரணமாக ஊழியர்களுக்கான குறைந்தபட்ச ஊதியமும் நன்றாகவே இருந்தது.

குடியரசுக் கட்சியின் ஆதிக்கம் நிறைந்த புளோரிடாவில் உள்ள வாக்காளர்களில் 57சதவீதம் பேர் 24 வாரங்களுக்குள் கருக்கலைப்பு செய்ய விரும்பினர், இது தாராளவாத ஐரோப்பாவில் தொடங்காதது.

ஆனால் இந்த நிலைமைகள் எல்லா செயல்களிலும் எதிர்ச்செயல்களை உருவாக்குகிறது. ட்ரம்ப் ஏற்படுத்தும் தீர்மானங்களால் உருவாகும் உலகளாவிய அமெரிக்க மீதான கோபம், உலகளாவிய பசுமை இயக்கத்திற்குத் தேவையா?

ஆகவே, சுற்றுச்சூழலியலாளர்கள் அதிக மக்களை மையமாக கொண்டிருக்க வேண்டும், அதனை மையப்படுத்திய செயற்பாடுகளை முன்னெடுக்க வேண்டும். அதன் மூலமாக நாம் வெற்றி பெறுவோம்.

நான்காவதாக, அமெரிக்காவின் தேர்தல் முடிவுகள் மிகவும் அமைதியான உலகத்தை உருவாக்கலாம். அது காலநிலை மாற்றத்தை மையப்படுத்திய இயக்கத்திற்கு உதவுவதாக இருக்கும். அவர் தனது பிரசாரத்தில் அமெரிக்கா தனது சொந்த எல்லைகளில் கவனம் செலுத்த வேண்டும், அத்தோடு அனைவரின் எல்லைகளிலும் கவனம் செலுத்த வேண்டும் என்று கடுமையாக பிரஸ்தாபித்தார்.

தங்களுக்குப் பிடிக்காத போரை முடிவுக்க கொண்டு வரலாம். அதுபோன்று ட்ரம்ப் உண்மையான அமெரிக்க வெளியுறவுக் கொள்கைத் தேவைகளில் அமெரிக்க வளங்களை மையப்படுத்தலாம், பூமியின் ஒவ்வொரு சதுர மீற்றரும் ஒரு அமெரிக்கப் பாதுகாப்புக்கு ஆபத்து என்று போராட வேண்டியும் ஏற்படலாம்.

உக்ரேனில் போர் முடிவுக்கு வருமா? என்ற வினாவுக்கு உக்ரேன்ரு வலுவான பேச்சுவார்த்தை நிலையில் இருக்கும் என்று நம்புவதற்கு மிகக் குறைவான காரணங்களே உள்ளன.

அங்கு தொடரும்போர் மேலும் மரணத்தையும் அழிவையும் மட்டுமே தரும். இப்போது முன்னெடுக்கப்படும் ஒரு சமரசம் உக்ரேனுக்கு வேதனையாக இருக்கும், ஆனால் இது மிகவும் மோசமான விளைவுகளை ஏற்படுத்தும் என்பதை உணர வேண்டும். டிரம்ப் உக்ரேன் போரை முடிவுக்கு கொண்டு வருவதற்கான நடவடிக்கைளை முன்னெடுக்கலாம். அதன் பின்னர் காலநிலை மாற்றம் குறித்த விடயங்கள் மீண்டும் உலக அரசியலில் மையமாக இருக்கும்.

அவ்வாறான நிலையில், ஆட்சியின் ஆயுட்கால முடிவில் ட்ரம்பின் தேர்தல் அரசியல், ஆதிக்கம் செலுத்தும் உலக வல்லரசாக இருக்கும் அமெரிக்கா வீழ்ச்சியடையும் என்பதைக் குறிக்கிறது. அவரது பாதுகாப்புவாதப் பொருளாதாரக் கொள்கை அமெரிக்க வணிகத்தின் போட்டித்தன்மையைக் குறைக்கும். அதுமட்டுமன்றி இடம்பெயர்வுகள் குறைவதால் பொருளாதார வளர்ச்சி குறைவடையும்.