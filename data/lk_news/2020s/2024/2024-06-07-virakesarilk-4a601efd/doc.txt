வரலாற்றில் இன்று : 7வது பாராளுமன்றத்தின் புதிய சபாநாயகராக தெரிவானார் ஸ்டான்லி திலகரத்ன : பிரேரித்தவர் மைத்திரி ; வழிமொழிந்தவர் ஜே.ஆர்!

இலங்கையின் 7ஆவது பாராளுமன்றத்தின் சபாநாயகராக ஸ்டான்லி திலகரத்ன 1970ஆம் ஆண்டு இதே திகதியான ஜூன் 7 அன்று தெரிவுசெய்யப்பட்டார்.

இவரது பெயரை அன்றைய சபை முதல்வர் மைத்திரிபால சேனநாயக்க பிரேரிக்க, எதிர்க்கட்சித் தலைவர் ஜே.ஆர். ஜயவர்தன வழிமொழிந்தார்.

இது தொடர்பான செய்தி, 1970 ஜூன் 8ஆம் திகதி வெளியான வீரகேசரி பத்திரிகையின் முதல் பக்கத்தில் "புதிய சபாநாயகர் ஏகமனதாக தெரிவு! : மைத்திரிபால பிரேரிக்க, ஜே.ஆர். வழிமொழிந்தார் : தமிழ் உறுப்பினர்களும் பாராட்டு" என்ற தலையங்கத்துடன் இவ்வாறு குறிப்பிடப்பட்டிருந்தது.