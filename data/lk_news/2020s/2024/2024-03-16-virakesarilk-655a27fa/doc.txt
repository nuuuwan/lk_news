அரச வெசாக் பண்டிகை இவ்வருடம் மாத்தளையில் நடாத்த தீர்மானம்

2024 ஆம் ஆண்டின் அரச வெசாக் பண்டிகை மாத்தளையில் நடாத்துவதற்கு அரசு தீர்மானித்துள்ளது.

வெசாக் பண்டிகைக்கான  ஏற்பாடுகளை மேற்கொள்வதற்கான கூட்டம் புத்தசாசன மற்றும் கலாசார அலுவல்கள் அமைச்சர் விதுர விக்கிரமநாயக்க தலைமையில் மாவட்ட செயலகத்தில் இடம்பெற்றது.

இதன்போது, மே 21 முதல் 27 வரை மாத்தளை நகரத்திலும் மாவட்டத்தின் பதினொரு பிரிவுகளிலும் கொண்டாட்டங்கள் நடைபெறும் புத்தசாசன, மத மற்றும் கலாசார விவகாரங்களுக்கான அமைச்சர் விதுர விக்கிரமநாயக்க தெரிவித்துள்ளார்.

வெசாக் பண்டிகையின் போது மாவட்டத்தில் உள்ள அனைத்து பௌத்த வழிபாட்டுத் தலங்களுக்கும் பாதுகாப்பை வழங்குவதற்கு பொலிஸார் மற்றும் பாதுகாப்புப் பிரிவினரின் விபரங்களை வழங்க பாதுகாப்பு அமைச்சு நடவடிக்கை எடுக்கும்.

அத்துடன், ஒவ்வொரு வழிபாட்டுத் தலத்துக்கும் குறைந்தது பத்து பாதுகாப்புப் பணியாளர்கள் மற்றும் பொலிஸார் பொறுப்பாக இருப்பார்கள் என பாதுகாப்பு இராஜாங்க அமைச்சர் பிரேமித பண்டார தென்னகோன் தெரிவித்தார்.