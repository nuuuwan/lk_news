විශ්‍රාමික යුද හමුදා නිලධාරියෙකු අත්අඩංගුවට

අලෙවි කිරීම සඳහා සූදානම් කර තිබූ ගජමුතු 4ක් සමග විශ්‍රාමික යුද හමුදා නිලධාරියෙකු බේරුවල පොලීසිය විසින් අත්අඩංගුවට ගෙන තිබේ.

මෙලෙස අත්අඩංගුවට ගෙන ඇත්තේ 50 හැවිරිදි වියේ පසුවන දර්ගා නගරයේ පදිංචි විශ්‍රාමික යුද හමුදා නිලධාරියෙකි.

පොලීසිය පවසන්නේ සැකකරු විසින් ගජමුතු 4 රුපියල් කෝටි දෙකකට ආසන්න මුදලකට අලෙවි කිරීමට සැලසුම් කර ඇති බවය.

සැකකාර විශ්‍රාමික යුද හමුදා නිලධාරියා කළුතර මහෙස්ත්‍රාත් අධිකරණයට ඉදිරිපත් කිරීමට නියමිතව තිබුණි.