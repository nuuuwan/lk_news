ரயில் சமிக்ஞை அமைப்பு கோளாறு: போக்குவரத்து பாதிப்பு!

மலையக ரயில் சமிக்ஞை அமைப்பில் ஏற்பட்ட கோளாறு காரணமாக இன்று வெள்ளிக்கிழமை  (24) காலை முதல் மலையக ரயிலின்  பாதையின் போக்குவரத்து கடுமையாக பாதிக்கப்பட்டுள்ளது.

ரயில் பாதையில் மண், கற்கள் மற்றும் மரங்கள் விழுந்துள்ளதால் ரயில் தாமதமாக வருவதாக ரயில்வே திணைக்களம் தெரிவித்துள்ளது.

இதல்கஸ்ஹின்ன , ஒஹியா,அம்பேவெல மற்றும் பட்டிபொல ரயில்வே நிலையங்களுக்கு இடையிலான சமிக்ஞை அமைப்பு தடைப்பட்டுள்ளது.

அத்தோடு, கொழும்பு – பதுளை மற்றும் பதுளை – கொழும்பு ஆகிய பிரதேசங்களுக்கிடையிலான இரவு நேர அஞ்சல் ரயில்களையும் இரத்து செய்ய தீர்மானிக்கப்பட்டுள்ளது.

மேலும், இன்றைய விசேட ரயில் சேவையும் இரத்து செய்யப்பட்டுள்ளதாக ரயில்வே திணைக்களம் தெரிவித்துள்ளது.