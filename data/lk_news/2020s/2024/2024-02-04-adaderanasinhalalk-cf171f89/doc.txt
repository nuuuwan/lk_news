ෆේස්බුක් 20 වන උපන්දිනය අදයි

ලෝකයම ආදරයෙන් වැළඳගත් ෆේස්බුක් සමාජ මාධ්‍ය ජාලයට අදට වසර 20ක් සපිරෙයි.

2004 වර්ෂයේ පෙබරවාරි මස 04 වනදා ලෝකෙම කෙටිකාලයකින් වෙලාගත් මුහුණුපොතේ ආරම්භය සිදුවිය.

මිනිසාගේ සුබසිද්ධිය සඳහා යන පරමාර්ථයෙන් තමන් විසින් නිර්මාණය කළ ෆේස්බුක් ලෝකයේම මේ තරම් ප්‍රචලිත වනු ඇති බවට සකර්බර්ග් නොසිතන්න ඇති.

කෙසේ වෙතත් මේ වනවිට ලෝකය පුරාම මේ සම්බන්ධයෙ විශේෂ කතාබහක් ඇතිවී ඇත්තේ පසුගියදා එහි නිර්මාතෘවරයා විසින් අමෙරිකානු සෙනෙට් සභාව හමුවේ සමාව ඉල්ලීමේ සිදුවීමත් සමගය.

එහි සිදුවන ඇතැම් නුසුදුසු ක්‍රියාකාරකම් කොතෙක් දුරට සමාජ ඛේදවාචකයක් නිර්මාණය කිරීමට සමත්ව ඇතිද යන්න පිළිබඳ හොඳම මිම්ම එහි නිර්මාතෘවරයා විසින් සිදුකළ මෙම සමාව ඉල්ලීමේ සිදුවීමයි.

එහිදී ඔහු ෆේස්බුක් හරහා දරුවන්ට සිදුව ඇති හානිය සම්බන්ධයෙන් සමාව ඉල්ලා සිටියේය.

ෆේස්බුක්වලට අමතරව මේ වනවිට නොයෙකුත් සමාජ මාධ්‍ය ජාලා නිර්මාණය වී ඇතිමුත් ඒ අතරින් ෆේස්බුක් කැපීපෙනුණේ ඩිජිටල් ලෝකයේ හැරවුම් ලක්ෂයක් ලෙසටය.