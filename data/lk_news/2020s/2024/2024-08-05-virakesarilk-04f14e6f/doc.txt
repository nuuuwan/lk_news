அம்பலாங்கொடையில் தீ வைத்து எரிக்கப்பட்ட நிலையில் மோட்டார் சைக்கிள் மீட்பு !

அம்பலாங்கொடை, விஹாரகொட பகுதியில் உள்ள கறுவாத்தோட்டமொன்றில் சந்தேகத்திற்கிடமான முறையில் தீ வைத்து எரிக்கப்பட்ட நிலையில் மோட்டார் சைக்கிள் ஒன்று கண்டுபிடிக்கப்பட்டுள்ளதாக அம்பலாங்கொடை பொலிஸார் தெரிவித்துள்ளனர்.

அம்பலாங்கொடை பொலிஸாருக்கு கிடைத்த தகவலின் பேரில் மேற்கொள்ளப்பட்ட சோதனையில், விஹாரகொட பிரதேசத்தில் உள்ள விகாரையொன்றிற்கு அருகிலுள்ள கறுவாத்தோட்டத்திலிருந்து இந்த மோட்டார் சைக்கிள் கண்டெடுக்கப்பட்டுள்ளது.

மேலும், அம்பலாங்கொடை பகுதியில் கடந்த நாட்களில் இடம்பெற்ற குற்றச் செயல்களுக்கு இந்த மோட்டார் சைக்கிள் பயன்படுத்தப்பட்டிருக்கலாம் என பொலிஸார் சந்தேகிக்கின்றனர்.