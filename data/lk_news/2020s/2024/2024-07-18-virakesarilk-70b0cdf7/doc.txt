சட்டவிரோத மீன்பிடியால் கடல் முலையூட்டிகள் அழிவு  ; வனஜீவராசிகள் திணைக்களம்

நாட்டின் கடற்பகுதிகளில் சட்டவிரோத மீன்பிடியில் ஈடுப்படுவதால் ஆமைகள் மற்றும் டொல்பின்கள் போன்ற கடல்  முலையூட்டிகள் உயிரிழப்பதாக வனஜீவராசிகள் திணைக்களம் தெரிவித்துள்ளது.

தடைசெய்யப்பட்ட வலைகளை பயன்படுத்தி மீன் பிடிப்பதால் அனைத்து மீன்கள் உட்பட கடல் முலையூட்டிகள் இறக்கின்றன.

இந்நிலையில், மேற்கு கரையோரப் பகுதிகளில் ஒரு வாரத்திற்குள் 10 ஆமை சடலங்களை திணைக்கள அதிகாரிகள் மீட்டுள்ளனர்.

மீட்கப்பட்ட ஆமைகளின் உடல்களில் மேற்கொள்ளப்பட்ட பிரேத பரிசோதனைகளில் அவைகள் சுவாசிப்பதில் சிரமம், காயங்கள் மற்றும் செதில்கள் சேதமடைதல் காரணமாகவே உயிரிழந்துள்ளதாக  வனவிலங்கு கால்நடை மருத்துவர்கள் தெரிவித்துள்ளனர்.

சட்டவிரோத மீன்பிடி முறைகளினாால் கடல் ஆமைகள் அழிவது மட்டுமல்லாமல் டொல்பின்கள் போன்ற கடல் முலையூட்டிகளுக்கும் தீங்கு விளைவிக்கப்படுகிறது.

எனவே, கடல் முலையூட்டிகளை பாதுகாப்பதற்காக சட்டவிரோத மீன்பிடி நடவடிக்கைகள் தொடர்பில் அவதானமாக இருக்குமாறும், உரிய அதிகாரிகளுக்கு அறிவிக்குமாறும் வனஜீவராசிகள் திணைக்களம்  பொதுமக்களிடம் கோரிக்கை விடுத்துள்ளது.