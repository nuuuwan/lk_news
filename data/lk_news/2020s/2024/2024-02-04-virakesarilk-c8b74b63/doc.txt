முஸ்லிம்களுக்குரிய திட்டத்தை புத்திஜீவிகள் வகுக்க வேண்டும்

முஸ்லிம் புத்திஜீவிகள் அரசியல் வாதிகளையும், சமூகத்தையும் வழிநடத்து வதற்கு முன்வர வேண்டும். இந்த வருடம் தேர்தல்களின் வருடமாக இருப்பதனால்தான் முஸ்லிம்களின் பிரச்சினைகளுக்கு தீர்வுகளை உள்ளடக்கிய திட்டமொன்றை முஸ்லிம் புத்திஜீவிகள் வகுக்க வேண்டும். அதனை சமூகமயமாக்கி, முஸ்லிம் அரசியல் கட்சிகள் அதனை ஏற்றுக் கொள்ளும் நிலையை உருவாக்க வேண்டும். திசை மாறிய பறவைகள் போன்று முஸ்லிம் கட்சிகள் ஆளுக்கொரு திசையில் அமைச்சர் பதவிகளை மாத்திரம் மையப்படுத்தி காய் நகர்த்தும் வேலைகளுக்கு முற்றுப்புள்ளி வைக்க வேண்டும். முஸ்லிம் கட்சிகள் எந்த பெருந்தேசியவாதக் கட்சியுடன் உறவைக் கொண்டிருந்தாலும் புத்திஜீவிகளினால் வகுக்கப்பட்டுள்ள திட்டத்தை அமுல்படுத்துவதற்கு முனைப்பு காட்ட வேண்டும்.