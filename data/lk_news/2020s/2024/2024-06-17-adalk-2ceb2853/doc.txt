සුදු වැන් රථයකින් පැමිණ තරුණයකු පැහැරගෙන ගිහින්

කළුතර හීනටියංගල දේවස්ථානය ආසන්නයේ දී සුදු වැන් රථයකින් පැමිණි කළු පැහැති ඇඳුම් ඇඳගත් පිරිසක් හීනටියංගල ප්‍රදේශයේ  24 හැවිරිදි තරුණයෙකු පැහැරගෙන ගොස් ඇති බවට ලද පැමිණිල්ලක් මත පරීක්ෂණ සිදුකරන බව කළුතර දකුණ පොලීසිය කීයයි.

සැකකරුවන්  එම තරුණයා ට පහරදී ඔහුව පැහැරගෙන ගොස් ඇති බවට මෙතෙක් කල පරීක්ෂණවලදී හඳුනාගෙන ඇති බව පොලීසිය සඳහන් කරයි. සැකකරුවන් හඳුනාගෙන ඇති බවත් ඔවුන් ප්‍රදේශය හැරගොස් සිටින බවත් ඔවුන්ව කඩිනමින් අත්අඩංගුවට ගැනීමට ක්‍රියාකරන බවත් පොලිසිය පවසයි.