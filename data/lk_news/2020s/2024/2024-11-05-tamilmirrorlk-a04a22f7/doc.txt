தேர்தலின் பின்னர் கூட்டாட்சி அமைக்கப்படுமா?

ஆளும் கட்சியான தேசிய மக்கள் சக்தியின் (NPP) முக்கிய கூட்டணியான மக்கள் விடுதலை முன்னணி (ஜே.வி.பி), பொதுத் தேர்தலுக்குப் பின்னர் கூட்டணி அரசமைக்கப்படும் என்ற கருத்தை நிராகரித்தது.

தேசிய மக்கள் சக்தி கூட்டணி ஆட்சியை தேர்ந்தெடுக்குமா என்று டெய்லி மிரர் எழுப்பிய கேள்விக்கு பதிலளித்த ஜே.வி.பி.யின் பொதுச் செயலாளர் டில்வின் சில்வா, நவம்பர் 14 பொதுத் தேர்தலில் அக்கட்சிக்கு (NPP) அறுதிப் பெரும்பான்மை உறுதியாக இருப்பதால், அத்தகைய தேவை ஏற்படாது என்றார்.

தேர்தலின் பின்னர் வடக்கில் சில கட்சிகள் NPP உடன் இணைந்து கூட்டு அரசாங்கத்தை அமைக்க திட்டமிட்டுள்ளதாக தகவல்கள் வெளியாகியுள்ள நிலையில் அவர் இந்த கருத்துக்களை வெளியிட்டுள்ளார்.

அரசாங்கம் ஆர்வமுள்ள எவருடனும் பேச்சுக்களை நடத்தும் என்றும் ஆனால் அது எந்தவொரு கூட்டு அரசாங்கத்தையும் அமைக்காது என்றும் டில்வின் சில்வா கூறினார். முந்தைய அரசாங்கங்களில் பொறுப்புகளை வகித்தவர்களுக்கு இடமளிக்க NPP ஆர்வம் காட்டவில்லை என்றும் அவர் கூறினார்.

225 உறுப்பினர்களைக் கொண்ட பாராளுமன்றத்தில் 113 இடங்களுக்கு மேல் பெறும் எந்தக் கட்சியும் தனித்து ஆட்சி அமைக்க முடியும். ஆண்டு வரவு செலவு கணக்குகள் உட்பட எந்த சட்டத்தையும் நிறைவேற்ற எளிய பெரும்பான்மையே தேவை. அரசியலமைப்புத் திருத்தங்களைச் செயல்படுத்துவது போன்ற சிறப்பு நோக்கங்களுக்காக மட்டுமே மூன்றில் இரண்டு பெரும்பான்மை தேவைப்படுகிறது.

1994 முதல், இரண்டு சந்தர்ப்பங்களில் மட்டுமே, அரசாங்கங்கள் மூன்றில் இரண்டு பங்கு பெரும்பான்மையை அனுபவித்தன. 2005க்கும் 2015க்கும் இடைப்பட்ட காலத்தில் மஹிந்த ராஜபக்ஷ நிர்வாகம் அதனை அனுபவித்தது. அதன் பின்னர், 2020 மற்றும் 2022 க்கு இடையில் கோத்தபய ராஜபக்ச அரசாங்கம் சபையில் மூன்றில் இரண்டு பங்கைக் கொண்டிருந்தது.