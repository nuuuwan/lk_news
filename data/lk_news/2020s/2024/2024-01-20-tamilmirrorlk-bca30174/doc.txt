துப்பாக்கி பிரயோகத்தில் உயிரிழந்த சாரதிக்கு இழப்பீடு

பொலிஸ் உத்தியோகத்தரின் துப்பாக்கி பிரயோகத்தில் உயிரிழந்த லொறி சாரதியின் உறவினர்களுக்கு ஒரு மில்லியன் ரூபாய் நட்ட ஈட்டை பொலிஸார் வழங்கியுள்ளனர்.

சாரதியின் அலவ்வ பகுதியில் உள்ள வீட்டில் வைத்து பதில் பொலிஸ் மா அதிபர் தேஷ்பந்து தென்னகோன் இந்தத் தொகையை வழங்கி உள்ளார்.

கடந்த 18 ஆம் திகதி பிற்பகல் நாரம்மல பகுதியில் முன்னெடுக்கப்பட்ட வாகன சோதனை நடவடிக்கையின் போது, பொலிஸாரின் துப்பாக்கிப் வெடித்தில் சாரதி உயிழந்தார்.

மஹரச்சியமுல்ல பிரதேசத்தைச் சேர்ந்த 41 வயதுடைய மூன்று பிள்ளைகளின் தந்தையே இந்த சம்பவத்தில் உயிரிழந்தார்.

இதனையடுத்து, சம்பவத்துடன் தொடர்புடைய உதவி பொலிஸ் பரிசோதகர் மற்றும் பொலிஸ் கான்ஸ்டபிள் ஆகியோர் நேற்று (19) முதல் அமுலுக்கு வரும் வகையில் பணி இடைநீக்கம் செய்யப்பட்டுள்ளனர். (N)