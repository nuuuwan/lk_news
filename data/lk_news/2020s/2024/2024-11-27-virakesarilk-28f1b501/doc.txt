பிரதிநிதித்துவமும் பரவலாக்கமும் தொடர்ந்தும் அவசியமானவை

பாராளுமன்ற தேர்தலில் தமிழர்களும் முஸ்லிம்களும் பெரும்பான்மையாக வாழ்கின்ற வடக்கு, கிழக்கு உட்பட நாட்டின் சகல பாகங்களிலும் தேசிய மக்கள் சக்தி பெருவெற்றி பெற்றிருக்கிறது. வடக்கில் யாழ்ப்பாணத்திலும் அது வெற்றி பெற்றிருக்கிறது. தேசியக் கட்சி ஒன்று இத்தகைய வெற்றியை பெற்றிருப்பது இதுவே முதல் தடவையாகும்.  சகல இனங்களையும் மதங்களையும் சேர்ந்த மக்கள் தேசிய மக்கள் சக்திக்கு வாக்களித்திருக்கிறார்கள். அதனால் அரசாங்கத்தின் எதிர்காலப் பாதை குறித்து மிகவும் முக்கிய தீர்மானங்கள் எடுக்கப்படுகின்ற அமைச்சரவையில் அந்த சமூகங்களின் பிரதிநிதித்துவத்தை உறுதிசெய்யவேண்டியது  இன்றியமையாததாகும்.