වෙඩික්කරුවන් දෙදෙනෙකු තරුණයෙකු ඝාතනය කර පළායයි

මාතර තෙලිජ්ජවිල මංසන්ධියේ අද (20) රාත්‍රියේ සිදුකළ වෙඩිතැබීමෙන් 24 හැවිරිදි පුද්ගලයෙකු මියගොස් ඇති බව පොලීසිය පවසයි.

යතුරුපැදියකින් පැමිණි නාඳුනන පුද්ගලයන් දෙදෙනෙකු විසින් එම වෙඩිතැබීම සිදුකර ඇත.

වෙඩිවැදී ඇත්තේ ජංගම දුරකථන අලෙවිසැලක් තුළ සිටි පුද්ගලයෙකුටය. ඔහු වැලිපිටිය ප්‍රදේශයේ පදිංචිකරුවෙකි.

ඝාතනයට හේතුව හෝ වෙඩික්කරුවන් පිළිබඳ මෙතෙක් තොරතුරු අනාවරණය වී නොමැති බව පොලීසිය පවසයි.

පොලීසිය සඳහන් කළේ මාතර තෙලිජ්ජවිල ප්‍රදේශයේදී එම වෙඩිතැබීම සිදුවී ඇති බවය.

යතුරුපැදියකින් පැමිණි සැකකරුවන් දෙදෙනෙකු දුරකථන වෙළෙඳසැලක් තුළ එම වෙඩිතැබීම සිදුකර ඇති අතර ඉන් පුද්ගලයෙකු මියගොස් ඇති බවද පොලිස් ආරංචි මාර්ග සඳහන් කරයි.