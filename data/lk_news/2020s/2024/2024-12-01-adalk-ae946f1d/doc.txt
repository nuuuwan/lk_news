දුම්රිය රියදුරන්ට 2007 සිට අමුතු විදිහට අතිකාල ගෙවූ හැටි විගණනයකින් හෙළිවෙයි

දුම්රිය රියදුරන්ට අතිකාල ගෙවිය යුත්තේ සතියට පැය 42 කට වඩා වැඩියෙන් සේවය කරන ලද පැය ගණන පදනම් කර ගෙන වුවත් 2007 වර්ෂයේ සිටම සතියට පැය 42 අඩු කිරීමකින් තොරව අතිකාල ගෙවා තිබෙන බව දුම්රිය දෙපාර්තමේන්තුව සම්බන්ධයෙන් වූ 2023 විගණන වාර්තාවේ සදහන් වේ.

දුම්රිය සාමාන්‍යාධිකාරී විසින් 2007 ජනවාරි 13 දින නිකුත් කරන ලද අංක 4/20/64/2/68 දරණ චක්‍ර ලේඛණයේ හා ආයතන සංග්‍රහයේ Vlllවැනි පරිච්ඡේදයේ 5.6 වගන්තියේ දුම්රිය කාර්යය මණ්ඩලයට අතිකාල ගෙවීම සම්බන්ධයෙන් සදහන් වන බවත් ඊට පටහැනිව දුම්රිය රියදුරන්ට අතිකාල ගෙවා තිබෙන බවත් එම වාර්තාවේ වැඩි දුරටත් සදහන් වේ.

ආයතන සංග්‍රහයේ විධිවිධාන සහ දුම්රිය සාමාන්‍යාධිකාරී චක්‍රලේඛණයට අනුව අතිකාල ගෙවීම් කරන ලෙසද විගණන වාර්තාව මගින් උපදෙස් ලබා දී ඇත.

එයට අමතරව 2009 අප්රේෙල් 16 දිනැති අංක 09/2009 දරණ රාජ්‍ය/ පරිපාලන චක්‍රලේඛණය මගින් උපදෙස් ලබා දී තිබූ පරිදි දුම්රිය රියදුරන්ගේ පැමිණීම සහ පිටවීම ඇගිලි සලකුණු යන්ත්‍ර වල සටහන් කරන ලෙසට දුම්රිය දෙපාර්තමේන්තුව නියෝග කර තිබුණත් 2023 දෙසැම්බර් 31 දිනය වන තෙක්ම දුම්රිය රියදුරන් පැමිණීම සහ පිටවීම ඇගිලි සලකුණු යන්ත්‍ර වල සටහන් කිරීමට පියවර ගෙන නොතිබූ බවද එම විගණන වාර්තාවේ සදහන් වේ.

ඇගිලි සලකුණු යන්ත්‍ර  භාවිතා නොකර පැමිණීම හා පිටවීම, පැමිණීමේ ලේඛණ වල සටහන් කිරීම සාවද්‍ය අතිකාල ගණනයකට හේතු වී තිබුණ බවද අදාල විගණන වාර්තාව මගින් පෙන්වා දී ඇත.

දුම්රිය දෙපාර්තමේන්තුවේ රත්මලාන ප්‍රධාන යාන්ත්‍රික ඉංජිනේරු උප දෙපාර්තමේන්තුවේ සේවකයින් සදහා වූ කොතලාවල පුර දුම්රිය නිවාස 546 ක් සදහා ජල බිල්පත් වෙනුවෙන් පමණක් වසරකට රුපියල් මිලියන 30 කට අධික මුදලක් දුම්රිය දෙපාර්තමේන්තුව ගෙවා තිබෙන බවත් වෙන් වෙන් වශයෙන් ජල මීටර් සවිකර ගැනීමට උපදෙස් ලබා දී තිබූ බවත් එම විගණන වාර්තාවේ සදහන් වේ.

මෙම නිවාස සංකීර්ණයේ ජල බිල්පත් වෙනුවෙන් පමණක් 2021, 2022 සහ 2023 වසරවල පමණක් රුපියල් 9,23,98,532 /- ක මුදලක් ගෙවා තිබෙන බවද ඒ වෙනුවෙන් එක් නිලධාරියෙකුගෙන් දුම්රිය දෙපාර්තමේන්තුව මසකට රුපියල් 5/- ක් පමණක් අයකර තිබූ බවද විගණන වාර්තාව මගින් වැඩි දුරටත් පෙන්වා දී තිබුණි.

මෙම කරුණු වලට පිළියම් නොයොදන තාක්කල් දුම්රිය දෙපාර්තමේන්තුව පාඩු ලැබීම වලක්වා ගත නොහැකි බවද දුම්රිය සේවකයෝ මෙන්ම දුම්රිය මගීහුද පෙන්වා දෙති. මෙම තත්ත්වය සම්බන්ධයෙන් දුම්රිය වෘත්තීය සමිති වලට යට නොවී විසදුම් නව ප්රබවාහන අමාත්යතවරයාගෙන් බලාපොරොත්තු වන බවද දුම්රිය මගින් වැඩි දුරටත් පෙන්වා දුන්නේය.