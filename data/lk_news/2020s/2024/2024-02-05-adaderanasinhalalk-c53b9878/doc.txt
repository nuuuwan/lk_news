අධික මීදුමෙන් දිල්ලි ගුවන් ගමන්වලට බලපෑම්

අධික මීදුම් සහිත තත්ත්වය හේතුවෙන් දිල්ලියේ ගුවන් ගමන් සඳහා දැඩි බලපෑම් එල්ල වී තිබේ.

ඉන්දිරා ගාන්ධි ජාත්‍යන්තර ගුවන්තොටුපොළ පවසන්නේ, මේ හේතුවෙන් ගුවන් ගමන් කිහිපයක්ම අද (05) දිනයේ ප්‍රමාද වනු ඇති බවය.

යාවත්කාලීන ගුවන් ගමන් තොරතුරු පිළිබඳව අදාළ සමාගම් සම්බන්ධ කර ගනිමින් මගීන්ව දැනුවත් කර තිබේ.

ඊයේ (04) දිනයේ එම ප්‍රදේශයට අධික වර්ෂාපතනයක් පැවති අතර පංජාබ් සහ බටහිර රාජස්ථාන් ප්‍රදේශයේ මීදුම් තත්ත්වය පවතින බව ඉන්දීය මාධ්‍ය වාර්තා කළේය.