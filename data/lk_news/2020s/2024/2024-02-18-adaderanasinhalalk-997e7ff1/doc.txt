රුසියානු විපක්ෂ නායකයාගේ මළ සිරුර සැඟවීමේ තැතක්?

රුසියාවේ බන්ධනාගාරයක් තුළ මිය ගිය එරට විපක්ෂ නායක ඇලෙක්සි නවල්නිගේ මළසිරුර සඟවනු ඇති බවට නවල්නි හිතවාදින් චෝදනා කර තිබේ.

අදාළ සිරුර සම්බන්ධයෙන් පශ්චාත් මරණ පරීක්ෂණ අවසන් වූ පසු එම සිරුර නවල්නිගේ මව වෙත භාර දෙන බවට රුසියානු බලධාරින් ප්‍රකාශ කළ බව වාර්තා වේ.

ජනාධිපති ව්ලැද්මීර් පුටින්ගේ නියෝගයක් මත මෙම ඝාතනය සිදු වන්නට ඇති බවට සැක මතු වී තිබේ.

දඩුවම් නියම වී සිටි නවල්නි දුරස්ථ බන්ධනාගාරයක රඳවා සිටි අතර, පසුගිය සිකුරාදා ඔහු මිය ගිය බවට අනාවරණය කර තිබිණි.