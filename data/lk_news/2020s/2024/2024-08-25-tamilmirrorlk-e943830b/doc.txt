இருவரின் விஞ்ஞாபனங்கள் இந்த வாரம் வெளியிடப்படும்

இரண்டு ஜனாதிபதி வேட்பாளர்கள் இந்த வாரம் தமது தேர்தல் விஞ்ஞாபனங்களை வெளியிட உள்ளனர்.

தேசிய மக்கள் சக்தியின் (NPP) தலைவரும் ஜனாதிபதி வேட்பாளருமான பாராளுமன்ற உறுப்பினர் அனுரகுமார திஸாநாயக்க தனது தேர்தல் விஞ்ஞாபனத்தை முதன் முதலாக கொழும்பில் இன்று நாளை திங்கட்கிழமை வெளியிடவுள்ளார்.

காலை 10.00 மணிக்கு தலவத்துகொட மொனார்க் இம்பீரியல் ஹோட்டலில் நடைபெறும் வைபவத்தின் போது தேர்தல் விஞ்ஞாபனம் வெளியிடப்படும் என NPP பேச்சாளர் ஒருவர் தெரிவித்தார்.

இதேவேளை, எதிர்க்கட்சித் தலைவரும், ஜனாதிபதி வேட்பாளருமான சஜித் பிரேமதாச தனது தேர்தல் விஞ்ஞாபனத்தை புதன்கிழமை (ஒகஸ்ட் 28) வெளியிடவுள்ளார்.

தேர்தல் விஞ்ஞாபனம் கொழும்பில் வெளியிடப்படும் என்றும், ஆனால் நேரம் மற்றும் இடம் விரைவில் அறிவிக்கப்படும் என்றும் ஐக்கிய மக்கள் சக்தியின் தேர்தல் நடவடிக்கைகளின் தலைவர் சுஜீவ சேனசிங்க தெரிவித்தார்.

எம்.பி. பிரேமதாசவின் தேர்தல் விஞ்ஞாபனம், சமூக சந்தைப் பொருளாதார அமைப்பிற்குள் உருவாக்கப்பட்டுள்ளது, கல்வி, விவசாயம், டிஜிட்டல் மயமாக்கல், சுகாதாரம், தொழில் முனைவோர் மற்றும் கூட்டுறவு அமைப்பு உட்பட பல்வேறு துறைகளில் கவனம் செலுத்துகிறது என சேனசிங்க மேலும் கூறினார்.

மேலும், ஐக்கிய தேசியக் கட்சியின் தலைவரும் ஜனாதிபதி வேட்பாளருமான ரணில் விக்கிரமசிங்க தலைமையில் இன்று (ஒகஸ்ட் 25) கட்சியின் தலைமையகமான சிறிகொத்தவில் விசேட கூட்டம் ஒன்று நடைபெறவுள்ளது.

பிற்பகல் 02.00 மணிக்கு ஆரம்பமாகியுள்ள இந்த விசேட மாநாடு, 2024ஆம் ஆண்டு ஜனாதிபதித் தேர்தலில் சுயேச்சை வேட்பாளராக போட்டியிடும் ஜனாதிபதி விக்ரமசிங்கவின் வேட்புமனுவுக்கு அங்கீகாரம் வழங்குவதற்காக ஏற்பாடு செய்யப்பட்டுள்ளது.