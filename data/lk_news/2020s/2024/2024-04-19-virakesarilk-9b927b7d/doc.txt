லுணுகலை ஹொப்டன் பகுதியில் நீரில் மூழ்கி மாணவன் உயிரிழப்பு

லுணுகலை பொலிஸ் பிரிவிற்குட்பட்ட ஹொப்டன் தோட்ட , 19 ஆவது மைல்கல் பகுதியில் உள்ள பழைய தொழிற்சாலைப் பிரிவில் மலைப்பாங்கான பிரதேசத்தில் ஓடும் ஆற்றில் மூழ்கி 16 வயது மதிக்கத்தக்க பாடசாலை மாணவரொருவர்  உயிரிழந்துள்ளார்.

குறித்த மாணவனும் அவருடைய நண்பர்கள் இருவரும் ஆற்றில் நீராடிக் கொண்டிருந்த வேளை திடீரென ஏற்பட்ட சுழியில் சிக்குண்டு நீரினுள் இழுத்துச் செல்லப்பட்ட மாணவன் கற்பாறைக்குள் சிக்குண்டு உயிரிழந்துள்ளார்.

மாணவனின் சடலம் அப்பகுதி மக்களால் மீட்கப்பட்டு ஹொப்டன் ஆதார வைத்தியசாலையில்   பிரேத பரிசோதனைக்காக வைக்கப்பட்டுள்ளது. இம்மாணவன் இப்பகுதியில் உள்ள பாடசாலையொன்றில் தரம் 10 இல் கல்வி பயின்று வந்துள்ளார்.  சம்பவம் தொடர்பான மேலதிக விசாரணைகளை லுனுகலை பொலிஸார் மேற்கொண்டு வருகின்றனர்.