பாராளுமன்ற பஸ் பாஸ் இரத்து செய்யப்படாது

பாராளுமன்ற ஊழியர்களுக்கு வழங்கப்பட்ட இலவச லங்கம பஸ் பாஸ் ரத்து செய்ய திறைசேரியின் தீர்மானத்தை அமைச்சரவை நிராகரித்துள்ளது.

நாட்டின் பொருளாதார நிலையை கருத்தில் கொண்டு இந்த ஆண்டு தொடக்கத்தில் இருந்து பாஸை ரத்து செய்ய திறைசேரி முடிவு செய்தது.

அந்த பஸ் அனுமதிப்பத்திரத்திற்காக அரசாங்கம் வருடாந்தம் எட்டு கோடி ரூபாவை இலங்கை போக்குவரத்து சபைக்கு வழங்குகிறது.

நாட்டின் தற்போதைய பொருளாதார நிலைமைக்கு ஏற்ப இவ்வளவு தொகையை இந்த வருடம் ஒதுக்க முடியாது என திறைசேரி, பாராளுமன்றத்துக்கு  அறிவித்திருந்தது.

இது தொடர்பில் பாராளுமன்ற உத்தியோகத்தர் ஒருவரிடம் நாம் கேட்ட போது, ​​பாராளுமன்ற ஊழியர்களுக்கு வழங்கப்படும் இலவச பஸ் பாஸை தொடர்ந்து  வழங்குவதற்கு அமைச்சரவை தீர்மானம் எடுத்துள்ளதாக தெரிவித்தார்.

பாராளுமன்றத்தில் பஸ்களை பயன்படுத்துவதை விட இவ்வாறான அனுமதிப்பத்திரத்தை வழங்குவது மிகவும் சாதகமானது எனவும் அவர் குறிப்பிட்டுள்ளார்.