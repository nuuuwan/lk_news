கிரிக்கெட் வீரர்களை சந்தித்தார் அமைச்சர் ஹரின்

இலங்கை கிரிக்கெட் வீரர்கள் எதிர்கொள்ளும் பிரச்சினைகள் மற்றும் சவால்கள் குறித்து இலங்கை கிரிக்கெட் அணியின் வீரர்கள் பலர் இன்று விளையாட்டுத்துறை அமைச்சர் ஹரின் பெர்னாண்டோவை சந்தித்து கலந்துரையாடினர்.

ஒருநாள் கிரிக்கெட் அணியின் தலைவர் குசல் மெண்டிஸ், இருபதுக்கு 20 அணித்தலைவர் வனிந்து ஹசரங்க, சிரேஷ்ட வீரர்கள் அஞ்சலோ மத்தியூஸ், திமுத் கருணாரத்ன, கிரிக்கட் ஆலோசகர் சனத் ஜயசூரிய, மற்றும் பிரதம தேர்வாளர் உபுல் தரங்க ஆகியோர் அமைச்சில் இடம்பெற்ற சந்திப்பில் கலந்துகொண்டனர்.

கிரிக்கெட் வீரர்கள் எதிர்கொள்ளும் பயிற்சி கட்டமைப்புகள், புதுமையான பயிற்சி உத்திகள், மன கவனம், திறமை மேம்பாடு மற்றும் வரவிருக்கும் போட்டிகளில் வெற்றிகளைப் பெறுவதற்கான உத்திகள் போன்ற பல பிரச்சினைகள் கலந்துரையாடப்பட்டதாக கூறப்படுகிறது.