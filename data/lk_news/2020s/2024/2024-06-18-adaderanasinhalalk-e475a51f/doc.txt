නවසීලන්තයට සුපිරි ජයක්

20යි 20 ලෝක කුසලාන ක්‍රිකට් තරගාවලියේ පැපුවානිව්ගිනියා කණ්ඩායම සමග පැවති තරගයෙන් කඩුලු 07ක ජයක් හිමිකර ගැනීමට නවසීලන්ත කණ්ඩායම ඊයේ (17) සමත් විය.

තරගයේ පළමුවෙන් පන්දුවට පහරදුන් පැපුවානිව්ගිනියා කණ්ඩායම පන්දුවාර 19යි පන්දු 04ක් තුළ සියලුදෙනා දැවී ලකුණු 78ක් රැස්කළහ.

පන්දු යැවීමේ දී නවසීලන්ත කණ්ඩායමේ Lockie Ferguson සිය පන්දුවාර 04 තුළ කිසිදු ලකුණක් ලබා නොදී කඩුලු 03ක් බිඳ හෙළීමට සමත් විය.

පිළිතුරු ඉනිම සඳහා පිටියට පිවිසි නවසීලන්ත කණ්ඩායම පන්දුවාර 12යි පන්දු 2ක් තුළ කඩුලු 03ක් පමණක් දැවී ජයග්‍රහණය වාර්තා කළේය.