டிசம்பரில் வெளியாகும் நடிகர் பரத்தின் 'ஒன்ஸ் அபான் ஏ டைம் இன் மெட்ராஸ்'

தமிழ் திரையுலகில் சந்தை மதிப்புள்ள நட்சத்திர நடிகரான பரத் - ஷான் - ராஜாஜி ஆகியோர் கதையின் நாயகர்களாக நடித்திருக்கும் 'ஒன்ஸ் அபான் எ டைம் இன் மெட்ராஸ்' எனும் திரைப்படம் டிசம்பர் மாதம் வெளியாகும் என பிரத்யேக புகைப்படத்துடன் படக்குழுவினர் உற்சாகமாக அறிவித்துள்ளனர்.

இயக்குநர் பிரசாத் முருகன் இயக்கத்தில் உருவாகி இருக்கும் 'ஒன்ஸ் அபான் எ டைம் இன் மெட்ராஸ்' எனும் திரைப்படத்தில் பரத், ஷான், ராஜாஜி, அபிராமி, அஞ்சலி நாயர், பவித்ரா லட்சுமி, கன்னிகா, 'தலைவாசல்' விஜய், பொற்கொடி ,பிஜிஎஸ் , கல்கி, சையத் உள்ளிட்ட பலர் நடித்திருக்கிறார்கள்.

காளிதாஸ் மற்றும் கண்ணன் ஒளிப்பதிவு செய்திருக்கும் இந்த திரைப்படத்திற்கு ஜோஸ் ஃப்ராங்களின் இசையமைத்திருக்கிறார். ஹைபர் லிங்க் பாணியில் திரில்லர் ஜேனரில் தயாராகி இருக்கும் இந்த திரைப்படத்தை ஃபிரைடே ஃபிலிம் ஃபேக்டரி நிறுவனம் சார்பில் தயாரிப்பாளர் கேப்டன் எம். பி. ஆனந்த் தயாரித்திருக்கிறார்.

இப்படத்தின் இசை மற்றும் முன்னோட்டம் வெளியாகி பெரும் வரவேற்பை பெற்ற நிலையில் இப்படம் எதிர்வரும் டிசம்பர் மாதத்தில் வெளியாகும் என அறிவிக்கப்பட்டிருக்கிறது. வெளியீட்டு திகதி விரைவில் அதிகாரப்பூர்வமாக வெளியிடப்படும் என்றும் படக் குழுவினர் தெரிவித்துள்ளனர்.