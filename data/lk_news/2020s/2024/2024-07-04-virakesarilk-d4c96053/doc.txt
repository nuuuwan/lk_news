நவலோக்க வைத்தியசாலையில் 500 சிறுநீரக மாற்று அறுவை சிகிச்சைகளை வெற்றிகரமாக செய்து சாதனை

மூன்றாம் நிலை சுகாதார சேவையில் இலங்கையின் முன்னணியிலுள்ள  நவலோக்க வைத்தியசாலை குழுமம், 500 சிறுநீரகமாற்று அறுவை சிகிச்சைகளை வெற்றிகரமாக முடித்துள்ளதாக அண்மையில் அறிவித்தது. சிறுநீரகமாற்று அறுவை சிகிச்சையில், ஒருநபரின் உயிரைக்காப்பாற்ற ஒருதனித்துவமான அறுவை சிகிச்சையாக இதனைக்கூறலாம். உயிருடன் அல்லது இறந்த நபரிடமிருந்து தானமாக பெறப்பட்ட ஆரோக்கியமான சிறுநீரகம், சிறுநீரகங்கள் சரியாக செயல்படாத ஒரு நோயாளிக்கு அறுவைச் சிகிச்சைமூலம் பொருத்தப்படுகிறது.

சிறுநீரகம் செயலிழந்த நோயாளிகளுக்கு ஆரோக்கியமான சிறுநீரகத்தை மாற்றுவதற்காக அதிநவீன வைத்திய உபகரணங்களையும் தொழில்நுட்பத்தையும் பயன்படுத்தும் நவலோக்க மருத்துவமனை அதன் மூலம் 500 சத்திர சிகிச்சைகளை வெற்றிகரமாக செய்து முடித்தமை இலங்கையின் சுகாதார வரலாற்றில் பெரும் சாதனையாக குறிப்பிடலாம். நவலோக்க மருத்துவமனையின்  சிறுநீரகமாற்று சிகிச்சைப்பிரிவு சிறப்பு வசதிகள் மற்றும் பயிற்சி பெற்ற தாதியர்கள் மற்றும் சுகாதார நிபுணர்களைக் கொண்ட தீவிர சிகிச்சைப் பிரிவைக் கொண்டுள்ளது, இதன் மூலம் சிறுநீரக நன்கொடையாளர்கள் மற்றும் செயற்படமுடியாத நோயாளிகளுக்கு பலசேவைகள் வழங்கப்படுகின்றன.

நவலோக்க வைத்தியசாலையின் வெற்றிக்குப் பின்னால் உள்ள மற்றொருரகசியம், இந்த சிறுநீரகமாற்று அறுவை சிகிச்சைகளில் வெற்றி பெற சிறுநீரக நோய்த்துறையைத் தாண்டி நோயாளியின் மனநலம் குறித்து உன்னிப்பாக கவனம் செலுத்துவதாகும். இதன் மூலம், அறுவை சிகிச்சைக்குப் பின்னனர் நோயாளியை படிப்படியாக இயல்பு நிலைக்குக் கொண்டு வரவும், 'ஆரோக்கியமான உடலுக்கு ஆரோக்கியமான மனதை' பராமரிக்க அறுவை சிகிச்சைக்கு முன்நன்கொடையாளர்களுக்கும் நோயாளிகளுக்கும் மனநல ஆலோசனைகளை வழங்குவதன் அவசியத்தை வலியுறுத்துகின்றனர்.

இரத்தநாள மாற்று சிகிச்சை நிபுணர்கள், சிறுநீரக வைத்தியர்கள் , மயக்கவியல் நிபுணர்கள், பிசியோ தெரபிஸ்டுகள், கதிரியக்கநிபுணர்கள்,  மனநல வைத்தியர்கள், இரத்தமாற்றம் நிபுணர்கள், ஊட்டச்சத்து நிபுணர்கள் மற்றும் பிசியோதெரபிஸ்ட் நிபுணர்கள் ஆகியோரின் திறமையான இலங்கை ஆலோசகர் குழுவை உள்ளடக்கிய தொழில் ரீதியாக தகுதிவாய்ந்த மற்றும் உயர்தகுதிவாய்ந்த நிறுவனமாக நவலோக்க வைத்தியசாலை இலங்கையின் சுகாதார சேவையில் அதன் சிறப்பை நிலை நாட்டமுடிந்தது.

மிகவும் வெற்றிகரமான 500 சிறுநீரக சத்திரசிகிச்சைகளை செய்து பலரின் வாழ்வில் ஒளியூட்டுவதற்கு வழிவகுத்த இந்ததனித்துவமான சூழ்நிலையில் நவலோக்க வைத்தியசாலையின் மருத்துவ ஊழியர்களின் கடுமையான சுகாதார வழிகாட்டுதல்களை அர்ப்பணிப்பு மற்றும் கடைப்பிடிப்பது பாராட்டப்பட வேண்டியதாகும்.

நவலோக்க வைத்தியசாலை குழுமத்தின் தலைவர் கலாநிதி ஜயந்ததர் மதாச இந்த தனித்துவமான நிலைமை குறித்து கருத்து தெரிவிக்கையில், “500 சிறுநீரக சத்திரசிகிச்சைகளை  வெற்றிகரமாக செய்து முடிப்பதன் மூலம் இலங்கையின் சுகாதார சேவையில் புதிய மைல்கல்லை எட்ட முடிந்ததை ஒரு கௌரவமாக கருத விரும்புகிறோம். எங்களின் மருத்துவப்பணியாளர்கள் வேலைப் பழுநிறைந்த கால அட்டவணைகள் இருந்த போதிலும், நோயாளிகளின் நல்வாழ்வை உறுதிப்படுத்த அயராது உழைக்கிறார்கள்.அவர்கள் தங்கள் கடமைகளை அயராது ஆற்றிவரும் சேவைசிறப்பானது. அறுவை சிகிச்சைக்குப் பிறகு குணமடைந்து மீண்டும் இயல்பு வாழ்க்கையை அனுபவிக்கத் தயாராக இருக்கும் நோயாளிகளைப் பார்ப்பதில் நாங்கள் மகிழ்ச்சியடைகிறோம்."என தெரிவித்தார்.

நவலோக்க வைத்தியசாலை குழுமம், இந்த அனைத்து சிறுநீரக சத்திர சிகிச்சைகளையும் நன்னெறி மீளாய்வுக் குழு மற்றும் இலங்கை சுகாதார அமைச்சின் பூரண அங்கீகாரத்திற்கு உட்பட்டு மேற்கொள்ளும், அரசாங்கத்தினால் வகுக்கப்பட்ட அனைத்து ஏற்பாடுகளுக்கும் இணங்க சேவைகளை வழங்குகிறது.மேலும் ,உயர்ந்த உலகளாவிய நடைமுறைகளின் படி கடுமையான பாதுகாப்பு தரங்களைப் பின்பற்றி, நவலோக்க வைத்தியசாலை குழுமம் நோயாளிகளுக்கும் அவர்களது குடும்பங்களுக்கும் உகந்த சேவையை வழங்க உறுதி பூண்டுள்ளது.