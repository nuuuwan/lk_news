மீட்டியாகொடை துப்பாக்கிச் சூட்டுச் சம்பவம் தொடர்பில்  நால்வர் கைது !

காலி, மீட்டியாகொடை, மஹவத்த பிரதேசத்தில் இடம்பெற்ற துப்பாக்கிச் சூட்டுச் சம்பவத்துடன் தொடர்புடைய நான்கு சந்தேக நபர்கள் நேற்று திங்கட்கிழமை (16) மீட்டியாகொடை பொலிஸாரால் கைது செய்யப்பட்டுள்ளனர்.

மீட்டியாகொடை பொலிஸாருக்கு கிடைத்த தகவலின் பிரகாரம் மேற்கொள்ளப்பட்ட சுற்றிவளைப்பில் சந்தேக நபர்கள் கைது செய்யப்பட்டதாக பொலிஸ் ஊடகப் பேச்சாளர் சிரேஷ்ட பொலிஸ் அத்தியட்சகர் புத்திக மனதுங்க தெரிவித்துள்ளார்.

மீட்டியாகொடை, மஹவத்த பிரதேசத்திற்கு நேற்றைய தினம் இரவு முச்சக்கர வண்டியில் சென்ற சந்தேக நபர்கள் சிலர் வீடொன்றில் இருந்த தந்தை மற்றும் மகள் மீது துப்பாக்கிச் சூடு நடத்திவிட்டு அங்கிருந்து தப்பிச் சென்றிருந்தனர்.

இதனையடுத்து பொலிஸாரால் மேற்கொள்ளப்பட்ட விசாரணையில் சந்தேக நபர்கள் நால்வரும் கைது செய்யப்பட்டுள்ளதாக அவர் மேலும் தெரிவித்துள்ளார்.