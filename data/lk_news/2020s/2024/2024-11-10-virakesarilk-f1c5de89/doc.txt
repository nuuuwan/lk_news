இலங்கை - நியூசிலாந்து T20 தொடர் சமநிலை

சுற்றுலா நியூசிலாந்து கிரிக்கெட் அணிக்கும் இலங்கை அணிக்கும் இடையிலான 2 போட்டிகள் கொண்ட T20 தொடரின் இறுதிப் போட்டியில் நியூசிலாந்து அணி 5 ஓட்டங்களால் வெற்றிபெற்றுள்ளது.

போட்டியின் நாணய சுழற்சியில் வெற்றிபெற்ற இலங்கை அணி முதலில் பந்துவீச தீர்மானித்து அதன்படி முதலில் துடுப்பெடுத்தாட களம் இறங்கிய நியூசிலாந்து அணி 19 ஓவர்கள் 3 பந்துகள் முடிவில் சகல விக்கெட்டுகளையும் இழந்து 108 ஓட்டங்களை பெற்றுக்கொண்டது.

பதிலுக்கு துடுப்பெடுத்தாடிய இலங்கை அணி 19.5 ஓவர்கள் முடிவில் சகல விக்கெட்டுகளை இழந்து 103 ஓட்டங்களை மட்டுமே எடுத்ததால் 5 ஓட்டங்களால் தோல்வியடைந்தது.

ஆகவே இரண்டு அணிகளுக்கும் இடையிலான 2 போட்டிகள் கொண்ட T20 தொடர் 1 : 1 என்ற சமநிலையில் முடிவடைந்தது.