දකුණු අප්‍රිකාවට තියුණු ජයක්

20යි 20 ලෝක කුසලාන ක්‍රිකට් තරගාවලියේ නෙදර්ලන්තය සහ දකුණු අප්‍රිකාව අතර අද (08) පැවැති තරගය කඩුලු 4කින් ජය ගැනීමට දකුණු අප්‍රිකානු කණ්ඩායම සමත් විය.

නිව්යෝක් හි නසාවු ක්‍රීඩාංගණයේ පැවැති එම තරගයේ කාසියේ වාසිය දිනු දකුණු අප්‍රිකානු කණ්ඩායමේ නායකයා පළමුවෙන් පන්දුවට පහරදීමෙ සඳහා නෙදර්ලන්ත කණ්ඩායමට ආරාධනා කළේය.

ඒ අනුව පළමුවෙන් පන්දුවට පහරදුන් නෙදර්ලන්ත කණ්ඩායම නියමිත පන්දු ඕවර 20 අවසානයේ කඩුලු 9ක් දැවී ලකුණු 103ක් රැස්කළේය.

එහිදී  නෙදර්ලන්ත කණ්ඩායම වෙනුවෙන් Sybrand Engelbrecht  ලකුණු 40ක් රැස්කළ අතර Logan van Beek  ලකුණු 23ක් රැස් කළේය.

ඒ අනුව ලකුණු 103ක ඉලක්කයක් හඹාගිය දකුණු අප්‍රිකානු කණ්ඩායම පන්දුවාර 18යි පන්දු 5කදී කඩුලු 6දැවී .ලකුණු 106ක් රැස්කරමින් තරගයේ ජයග්‍රහණය වාර්තා කළේය.