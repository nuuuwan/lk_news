மகேந்திரன் நடிக்கும் 'பல்ஸ்' படத்தின் பர்ஸ்ட் லுக் வெளியீடு

தமிழ் திரையுலகில் நட்சத்திர நடிகர் என்ற சந்தை மதிப்பினை பெறுவதற்காக கடுமையாக போராடி வரும் நடிகர் மாஸ்டர் மகேந்திரன் கதையின் நாயகனாக நடிக்கும் புதிய திரைப்படத்திற்கு, 'பல்ஸ்' என பெயரிடப்பட்டு, அதன் ஃபர்ஸ்ட் லுக் வெளியிடப்பட்டிருக்கிறது.

அறிமுக இயக்குநர் நவீன் கணேஷ் இயக்கத்தில் உருவாகும் 'பல்ஸ்' திரைப்படத்தில் மாஸ்டர் மகேந்திரன் மற்றும் ரிஷிகா கபூர் முதன்மையான வேடங்களில் நடிக்கிறார்கள்.

கே. ரவிவர்மா ஒளிப்பதிவு செய்யும் இந்த திரைப்படத்திற்கு ஏ. ஆர். அபிஷேக் இசையமைத்திருக்கிறார்.

இந்த திரைப்படத்தை குளோபல் பிக்சர்ஸ் எனும் நிறுவனம் சார்பில் தயாரிப்பாளர் அழகர் ராஜ் ஜெயபாலன் தயாரித்திருக்கிறார்.

இந்தத் திரைப்படத்தின் முதற்கட்ட படப்பிடிப்பு தற்போது விறுவிறுப்பாக நடைபெற்று வருகிறது. இந்நிலையில் படத்திற்கு 'பல்ஸ்' என பெயரிடப்பட்டு, அதன் ஃபர்ஸ்ட் லுக் வெளியிடப்பட்டிருக்கிறது.

இந்த போஸ்டரில் கதையின் நாயகனான மகேந்திரனின் முதுகுப் புற தோற்றம் காட்சிப்படுத்தப்பட்டிருப்பதால் படத்தைப் பற்றிய எதிர்பார்ப்பை அதிகரித்திருக்கிறது.