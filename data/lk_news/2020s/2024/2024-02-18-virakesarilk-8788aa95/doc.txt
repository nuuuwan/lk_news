சிவனொளிபாத மலை யாத்திரைக்கு பயணித்த வேனும் பேருந்தும் நேருக்கு நேர் மோதி விபத்து : 10  பேர் காயம்

சிவனொளிபாத மலை யாத்திரைக்குப் பயணித்த வேனும் பேருந்தும் நேருக்கு நேர் மோதி விபத்தொன்று இடம்பெற்றுள்ளது.

கம்பஹாவிலிருந்து யாத்திரிகர்கள் குழுவை ஏற்றிச் சென்ற வேனும் மாத்தறையிலிருந்து யாத்திரிகர்கள் குழுவை ஏற்றிச் சென்ற பேருந்தும் இவ்விபத்தில் சிக்கியுள்ளன.

குறித்த விபத்து இன்று 18 ஆம் திகதி  பிற்பகல் ஹட்டன் - கொழும்பு பிரதான வீதியில் கினிகத்தேனை - மில்லகஹமுல்ல பிரதேசத்தில் இடம்பெற்றுள்ளது.

விபத்தில் படுகாயமடைந்த இருவர் மேலதிக சிகிச்சைக்காக கினிகத்தேனை வைத்தியசாலையிலிருந்து நாவலப்பிட்டி வைத்தியசாலைக்கு மாற்றப்பட்டுள்ளனர்.

வேன் முன்னால் சென்ற லொறியை முந்திச் செல்ல முற்பட்ட போது இந்த விபத்து நேர்ந்துள்ளதாக பொலிஸார் தெரிவிக்கின்றனர்.

விபத்தில் வேனும் பேருந்தும் பலத்த சேதமடைந்துள்ளதுடன், சம்பவம் தொடர்பான மேலதிக விசாரணைகளை கினிகத்தேனை பொலிஸார் மேற்கொண்டு வருகின்றனர்.