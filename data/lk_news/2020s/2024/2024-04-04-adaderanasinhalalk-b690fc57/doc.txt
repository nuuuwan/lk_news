මෙරට මුඛ පිළිකා හේතුවෙන් දෛනිකව තිදෙනෙකු මරුට

මෙරට බහුලම පිළිකා රෝගය වන මුඛ පිළිකා හේතුවෙන් දෛනිකව පුද්ගලයන් තිදෙනෙකු මියයන බව මහරගම මුඛ සෞඛ්‍ය විද්‍යායතනයේ විශේෂඥ වෛද්‍ය නිලන්ත රත්නායක මහතා පවසයි.

දෛනිකව මුඛ පිළිකා රෝගීන් 06 දෙනෙකු පමණ අලුතින් හඳුනාගන්නා බවද ඔහු පැවසීය.

මුඛ සෞඛ්‍ය පිළිබඳව දැනුවත් කිරීමේ වැඩමුළුවකට එක්වෙමින් විශේෂඥ වෛද්‍ය නිලන්ත රත්නායක මහතා මේ බව කියා සිටියේය.

මෙරට වයස අවුරුදු 05 දරුවන්ගෙන් සියයට 63කගේ දත් දිරාගොස් ඇති බව ද ඔහු එහිදී පෙන්වා දුන්නේය.

කුඩා දරුවන්ගෙන් බහුතරය රාත්‍රී නින්දට පෙර දත්මැදීම සිදුනොකරන බවට පාසල් සෞඛ්‍ය සමීක්ෂණවලදී අනාවරණය වී ඇති බව විශේෂඥ වෛද්‍ය නිලන්ත රත්නායක මහතා පැවසීය.