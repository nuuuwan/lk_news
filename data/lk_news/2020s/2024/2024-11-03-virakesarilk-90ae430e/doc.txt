மக்கள் பிரச்சினைகளை தீர்ப்பதற்காகவே சோசலிஸ கொள்கையை முன்னிறுத்துகிறோம் - மக்கள் போராட்ட முன்னணியின் கொழும்பு மாவட்ட வேட்பாளர் சுவஸ்திகா அருலிங்கம்

முதலாளித்துவக்கொள்கை, சோசலிஸ கொள்கை என்பது ஒரு கருத்தியலாகும். இருப்பினும் மக்களிடம் சென்று பேசும்போது அவர்கள் தாம் அனைவரும் சமமாக மதிக்கப்படவேண்டும் என்றும், தமது பொருளாதாரப் பிரச்சினைகள் தீர்க்கப்படவேண்டும், தமக்கான சமூகப் பாதுகாப்புக் கட்டமைப்பு வலுப்படுத்தப்படவேண்டும் என்றும் கோருகின்றனர்.

ஆகவே நாங்கள் பேசுவது சோசலிஸ கொள்கையாக இருந்தாலும், உண்மையிலேயே மக்களிடம் பேசும்போது அவர்கள் என்னென்ன விடயங்களைக் கூறுகிறார்களோ, அவற்றின் அடிப்படையிலேயே எமது கொள்கையை முன்வைக்கிறோம். மக்களின் பிரச்சினைகளைத் தீர்ப்பதற்கான வழிமுறையாகவே நாங்கள் சோசலிஸ கொள்கையை முன்னிறுத்துகிறோம்.