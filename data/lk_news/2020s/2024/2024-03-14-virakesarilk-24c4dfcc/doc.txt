மட்டக்களப்பு - கல்முனை பிரதான வீதியில் பாரிய விபத்து

மட்டக்களப்பு மாவட்டம் களுவாஞ்சிகுடி பொலிஸ் பிரிவுக்குட்பட்ட மட்டக்களப்பு கல்முனை பிரதான வீதியின் மாங்காடு பகுதியில் வியாழக்கிழமை (14) பாரிய விபத்து ஒன்று இடம்பெற்றுள்ளது.

கல்முனையிலிருந்து மட்டக்களப்பு நோக்கி சென்று கொண்டிருந்த இலங்கை போக்குவரத்து சபைக்குச் சொந்தமான பஸ் ஒன்று வீதியருகில் இரும்பு தளபாடங்களுடன் நிறுத்தி வைக்கப்பட்டிருந்த பட்டா ரக வானத்தில் மோதுண்டத்தில் இவ்விபத்துச் சம்பவம் இடம்பெற்றுள்ளதாக களுவாஞ்சிகுடி பொலிஸார் தெரிவித்தனர்.

இவ்விபத்துச் சம்பவத்தில் பஸ்ஸில் பயணித்தவர்களில் 5 பேருக்கு சிறு காயங்கள் ஏற்பட்டுள்ளதாகவும் தெய்வாதீனமா உயிர் சேதங்கள் ஏற்படவில்லை எனவும் பொலிஸார் தெரிவித்தனர்.

இந்நிலையில், இவ்விபத்துச் சம்பவத்தில் அருலிருந்து பஸ் தரிப்பிடம் முற்றாக உடைந்து சேதமடைந்துள்ளதுடன், பட்டா ரக வாகனமும், பஸ்ஸூம் பாரிய சேதம் அடைந்துள்ளன.