நான் இரண்டு ஓய்வூதியங்களை பெறுகிறேனா? மறுக்கின்றார் சந்திரிகா

முன்னாள் ஜனாதிபதி சந்திரிகா குமாரதுங்க தான் இரண்டு ஓய்வூதியங்களை பெறுவதாக மிகிந்தலை விகாராதிபதி தெரிவித்துள்ளதை நிராகரித்துள்ளார்.

மிகிந்தல ரஜமஹா விகாரையின் தலைமை மதகுரு வலஹதம்மரட்ண தேரர் முன்வைத்துள்ள குற்றச்சாட்டுகளையே ஜனாதிபதி நிராகரித்துள்ளார்.

முன்னாள் ஜனாதிபதி என்ற அடிப்படையில் எனக்கு வழங்கப்படும் ஓய்வூதியத்தை மாத்திரம் நான் பெறுகின்றேன் என முன்னாள் ஜனாதிபதி தெரிவித்துள்ளார்.

முன்னாள் ஜனாதிபதி மகிந்தராஜபக்ச தனது பதவிக்காலத்தில் முன்னாள் ஜனாதிபதிகளிற்கான ஓய்வூதியத்தை 97000 ஆக அதிகரித்தார் எனினும் எனக்கும் முன்னாள் ஜனாதிபதி டிபி விஜயதுங்கவிற்கும் இந்த ஓய்வுதிய அதிகரிப்பு வழங்கப்படவில்லை எனவும் முன்னாள் ஜனாதிபதி தெரிவித்துள்ளார்.

எனினும் மைத்திரிபாலசிறிசேனஜனாதிபதியானதும இது சரிசெய்யப்பட்டது என தெரிவித்துள்ள முன்னாள் ஜனாதிபதி தனது வங்கிகணக்கிற்கு அனுப்பப்படும்  ஓய்வூதியம் சமூக சேவைகளிற்காக பயன்படுத்தப்படுவதாகவும் தெரிவித்துள்ளார்.