காலநிலை மாற்றத்தால் அதிகம் பாதிக்கப்பட்டுள்ள பத்து நாடுகளில் இலங்கை

காலநிலை மாற்றத்தால் அதிகமாக பாதிக்கப்பட்ட 10 நாடுகளில் இலங்கையும் ஒன்று என தெரியவந்துள்ளது.

இதனை  காநிலை தொடர்பான பாராளுமன்ற குழுவின் தலைவர்  எரான் விக்கிரமரத்ன மற்றும் காலநிலை மாற்றங்கள் தொடர்பான ஜனாதிபதியின் சிரேஷ்ட ஆலோசகர் ருவன் விஜேவர்தன தெரிவித்துள்ளனர்.

காலநிலை மாற்றத்தின் தாக்கத்தை குறைப்பதற்கு காநிலை தொடர்பான பாராளுமன்ற குழு  ஏனைய நாடுகளுடன் இணைந்து செயற்படும் என பாராளுமன்ற உறுப்பினர் விக்ரமரத்ன வலியுறுத்தினார்.

"நாங்கள் ஐக்கிய நாடுகள் அபிவிருத்தித் திட்டம், ஐக்கிய நாடுகள் கைத்தொழில் அபிவிருத்தி அமைப்பு உடன் இணைந்து பணியாற்ற உத்தேசித்துள்ளோம், மேலும் பசுமை  ஹைட்ரஜனுக்கான அரசாங்கத்தின்  வரைபடத்திற்கு ஏற்ப செயல்படுவோம்," என தெரிவித்துள்ளார்.

2050 ஆம் ஆண்டளவில் காலநிலை மாற்றம் இலங்கையின் மொத்த உள்நாட்டு உற்பத்தியில் ஒரு சதவீத இழப்பை ஏற்படுத்தும் என்றும் ருவான் விஜேவர்தன குறிப்பிட்டுள்ளார்.

காலநிலை மாற்றத்தினால் இலங்கையின் விவசாயத்துறை பில்லியன் கணக்கான டொலர்களை இழக்க நேரிடும் என  தெரிவித்துள்ளார்.

முதலாவது பூமத்திய ரேகைக்கு அருகில் அமைந்துள்ள நாடுகளால் உருவாக்கப்பட்ட வெப்ப மண்டல பெல்ட் முயற்சி. இரணடாவது காலநிலை நீதிமன்றம்  உருவாக்கி புதுப்பிக்கத்தக்க எரிசக்தி முயற்சி போன்ற சுற்றுச்சூழல் நட்பு அபிவிருத்தி திட்டங்களில் கவனம் செலுத்தல்.  மூன்றாவது சர்வதேச காலநிலை பல்கலைக்கழகத்தை அமைத்தல், ” என தெரிவித்துள்ளார்.