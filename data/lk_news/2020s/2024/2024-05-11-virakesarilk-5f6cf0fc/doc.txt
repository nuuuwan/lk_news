அரவிந்த் கெஜ்ரிவாலுக்கு இடைக்கால பிணை

புது தில்லி முதல்வரும், ஆம் ஆத்மி கட்சியின் நிறுவனருமான அரவிந்த் கெஜ்ரிவாலுக்கு இடைக்கால பிணையை இந்திய உயர் நீதிமன்றம் வழங்கியுள்ளது.

கலால் கொள்கை முறைகேடு தொடர்பாகவும், சட்ட விரோத பண பரிமாற்ற மற்றும் பண மோசடி வழக்கிலும் கைதாகி திகார் சிறையில் அடைக்கப்பட்டுள்ள புதுதில்லி முதல்வர் அரவிந்த் கெஜ்ரிவாலுக்கு இந்திய உயர் நீதிமன்றம் இடைக்கால பிணை வழங்கி உத்தரவு பிறப்பித்துள்ளது.

இந்த வழக்கில் கைது செய்யப்பட்டிருக்கும் புது தில்லி முதல்வர் அரவிந்த் கெஜ்ரிவால், கைது செய்யப்பட்டதற்கு எதிர்ப்பு தெரிவித்து உயர் நீதிமன்றத்தில் மேல் முறையீட்டு மனுவை தாக்கல் செய்திருந்தார்.

இந்த மனுவை விசாரித்து வந்த நீதவான் நீதியரசர் சஞ்சீவ் கண்ணா, 'அரவிந்த் கெஜ்ரிவாலுக்கு ஜூன் ஒன்றாம் திகதி வரை இடைக்கால பிணை வழங்கப்பட்டுள்ளது. அவர் மீண்டும் ஜூன் இரண்டாம் திகதியன்று சரணடைய வேண்டும்' என உத்தரவில் குறிப்பிடப்பட்டுள்ளது.

முன்னதாக மக்களவைத் தேர்தல் பிரச்சாரத்தில் ஈடுபடும் வகையில் பிணை வழங்க வேண்டும் என்றும், வாக்கு எண்ணிக்கை நடைபெறுவதை முன்னிட்டு ஜூன் 5 ஆம் திகதி வரை பிணை வழங்க வேண்டும் என்றும் அரவிந்த் கெஜ்ரிவால் தரப்பு சட்டத்தரணி கோரிக்கை விடுத்திருந்தார்.

இந்நிலையில், கெஜ்ரிவால் தரப்பு வாதத்திற்கு  எதிர்ப்பு தெரிவித்து அமலாக்கத்துறை உச்ச நீதிமன்றத்தில் தன்னுடைய வாதத்தை முன் வைத்தது. அதில், ''தேர்தல் பிரச்சாரம் செய்வதற்கான உரிமையானது அடிப்படை உரிமையோ அல்லது அரசியல் அமைப்பு உரிமையோ அல்லது சட்டப்பூர்வமான உரிமையோ அல்ல. ஒரு அரசியல்வாதி. ஒரு சாதாரண குடிமகனை விட உயர் அந்தஸ்தை பெற முடியாது. பிரச்சாரம் செய்வதற்காக  எந்த அரசியல் தலைவருக்கும் இடைக்கால பிணை இதுவரை வழங்கப்படவில்லை''என தனது வாதத்தை முன் வைத்தது.

இதையடுத்து இந்திய உயர் நீதிமன்றம் நீதியரசர் இடைக்கால பிணை வழங்குதற்கான உத்தரவை பிறப்பித்தார்.