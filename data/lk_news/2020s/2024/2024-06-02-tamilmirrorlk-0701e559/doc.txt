ரயில் சேவைகள் இரத்து

களனிவெளி ரயில் மார்க்கத்தில் அவிசாவளை முதல் கொழும்பு வரை இடம்பெறும், சகல ரயில் சேவைகளும் நேற்று இரத்துச் செய்யப்பட்டன.

கொஸ்கம மற்றும் வக ஆகிய பகுதிகளுக்கு இடையில் உள்ள பாலமொன்று சேதமடைந்துள்ளதாக தெரிவிக்கப்படுகிறது.

இந்த ரயில் மார்க்கத்தில் மொத்தமாக 3 ரயில் சேவைகள் நேற்று  இரத்துச் செய்யப்பட்டன என ரயில்வே திணைக்களத்தின் பிரதி பொது முகாமையாளர் என்.ஜே.இந்திபொலகே தெரிவித்துள்ளார். (a)