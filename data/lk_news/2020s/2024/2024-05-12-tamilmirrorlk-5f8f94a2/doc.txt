பொது விவாதத்திற்கான அழைப்பு இன்னும் இழுபறி

பிரதமர் நரேந்திர மோடியுடனான பொது விவாதத்திற்கான அழைப்பை இந்திய காங்கிரஸ் தலைவர் ராகுல் காந்தி சனிக்கிழமை ஏற்றுக்கொண்டார்.

இரண்டு முன்னாள் நீதிபதிகள் மற்றும் மூத்த பத்திரிகையாளர் ஒருவரும் இணைந்து கடிதம் மூலம் இரு தலைவர்களுக்கும் அனுப்பப்பட்ட கோரிக்கையே இவ்வாறு ஏற்றுக் கொள்ளப்பட்டது.

எனினும் இன்னும் இலங்கையில், மூன்று முக்கிய ஜனாதிபதி வேட்பாளர்களுக்கு இடையே விவாதம் நடத்த எமது சகோதர ஊடகமான டெய்லி மிரர் விடுத்த அழைப்பை முக்கிய இரு தலைமைகள் ஏற்கவில்லை.

SJB தலைவர் சஜித் பிரேமதாச மற்றும் ஜனாதிபதி ரணில் விக்கிரமசிங்க ஆகிய இருவரும் அழைப்பை ஏற்காத நிலையில், தேசிய மக்கள் சக்தியின் (NPP) தலைவர் அனுரகுமார திஸாநாயக்க மாத்திரமே இதுவரை சாதகமான பதிலை வழங்கியுள்ளார் என்பது குறிப்பிடத்தக்கது.