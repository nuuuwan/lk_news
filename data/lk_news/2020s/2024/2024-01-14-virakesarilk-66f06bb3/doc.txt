தமிழ் பொதுவேட்பாளருக்கான நியாயங்களை வழங்கிய ஜனாதிபதி

இந்தப் பயணத்தில் தமிழ்த்தேசிய கட்சிகளின் நடத்தைகள் சகிக்க முடியாதவையாக இருந்தன. அனைத்து கட்சிகளும் கூட்டாக தீர்மானம் எடுத்து சந்திப்பை புறக்கணித்திருக்க வேண்டும். ஏற்கெனவே கூறிய வாக்குறுதிகளை நிறைவேற்றிவிட்டு வாருங்கள் என கோரிக்கையினை வைத்திருக்க வேண்டும். இங்கே கட்சிகள் தன்னிச்சையாகவே நடந்து கொண்டன. சித்தார்த்தன், செல்வம் அடைக்கலநாதன், சாள்ஸ் நிர்மலநாதன் ஆகியோர் ஒருங்கிணைப்பு கூட்டத்தில் கலந்து கொண்டிருந்தனர். அங்கு கூட முறையாக கோரிக்கைகள் எவற்றையும் அவர்கள் முன்வைக்கவில்லை. ஆளும் கட்சியினருக்கும் சோடை போகாத வகையில் எடுபிடிகளாகவே நடந்து கொண்டனர்.