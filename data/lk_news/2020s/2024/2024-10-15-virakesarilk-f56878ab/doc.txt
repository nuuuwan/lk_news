ரயில் - லொறி மோதி விபத்து ; ஒருவர் காயம்

தேயிலை கொழுந்துகளை ஏற்றிச் சென்ற லொறி ஒன்று ரயிலுடன் மோதி விபத்துக்குள்ளானதில் லொறியின் உதவியாளர் ஒருவர் காயமடைந்து கொட்டகலை பிரதேச வைத்தியசாலையில் அனுமதிக்கப்பட்டுள்ளதாக ஹட்டன் பொலிஸார்  தெரிவித்தனர்.

ஹட்டன் யூனிபீல்ட் தோட்டத்தில் இருந்து தேயிலை தொழிற்சாலைக்கு தேயிலை கொழுந்துகளை ஏற்றிச் சென்ற லொறி ஒன்று ஹட்டனிலிருந்து இருந்து எல்ல நோக்கிப் பயணித்த ரயிலுடன் மோதியதில் இந்த விபத்து இடம்பெற்றுள்ளது.

விபத்து இடம்பெற்ற இடத்தில், ரயில் பாதுகாப்பு கடவை காணப்பட்டாலும் அதற்கு காவலாளி இல்லை என பொலிஸார்  தெரிவித்தனர்.

விபத்தின் போது, லொறியின் சாரதி, ரயில் முன்னோக்கி வருவதை கண்டு லொறியை பின்னால் செலுத்த முற்பட்ட போது லொறியானது ரயிலுடன் மோதியதாக பொலிஸார் தெரிவித்தனர்.

இதன்போது, லொறியின் பின்புறத்தில் தோட்டத் தொழிலாளர்கள் ஐவர் பயணித்ததாகவும், விபத்தில் லொறியின் உதவியாளர் ஒருவர் காயமடைந்துள்ளதாகவும் பொலிஸார்  தெரிவித்தனர்.

இதனையடுத்து, புகையிரத பாதுகாப்பு உத்தியோகத்தர்கள் காயமடைந்த லொறியின் உதவியாளரை வைத்தியசாலைக்கு கொண்டு சென்றதுடன் ரயிலை முன்னோக்கி செலுத்த நடவடிக்கை எடுத்துள்ளதாக பொலிஸார் தெரிவித்தனர்.