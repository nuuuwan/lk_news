පැනමා පේපර්ස් නඩුව ඇරඹෙයි

පැනමා පේපර්ස් මුදල් විශුද්ධිකරණ ජාවාරම සම්බන්ධයෙන් චෝදනා එල්ලවූ චුදිතයින් 27 දෙනෙකුට එරෙහි නඩු විභාගය පනමාවේ අපරාධ අධිකරණයකදී ආරම්භ වී තිබේ.

2016 වසරේදී පිටවූ වූ රහස්‍ය මූල්‍ය ලේඛන මගින් ලොව බොහෝ ධනවත් පුද්ගලයින් ඔවුන්ගේ ධනය නීතිවිරෝධී ලෙස අක්වෙරළ සමාගම් වල රඳවා ඇති ආකාරය හෙළිදරව් විය.

මෙම නඩුවේ විත්තිකරුවන් වන්නේ Jurgen Mossack සහ Ramon Fonseca Mora ඇතුළු පුද්ගලයින් පිරිසකි.

ඔවුන් Mossack Fonseca නම් නීති සමාගමක් පිහිටුවා එම වංචාව සිදුකර තිබුණි.

නමුත් එම සමාගම පවසන්නේ ඔවුන් ජාත්‍යන්තර හැකරුන්ගේ ගෙඔදුරක් වූ බවයි.

එසේම පිටවූ තොරතුරු වැරදි ලෙස නිරූපණය කර ඇති බවද එම සමාගම පැවසීය.

වැරදිකරුවන් වුවහොත් Mossack ට සහ Fonseca ට වසර 12 බැගින් සිරදඬුවම් හිමිවෙතැයි සඳහන් ය.

එම හෙළිදරව්වේදී මූල්‍ය තොරතුරු අඩංගු ලේඛන මිලියන 11ක් පමණ පිටකර තිබුණි. එමගින් දේශපාලනඥයින්, ප්‍රබල රාජ්‍ය නිලධාරීන්, බිලියනපතීන් සහ ක්‍රීඩා තරු වෙත චෝදනා එල්ල විය.