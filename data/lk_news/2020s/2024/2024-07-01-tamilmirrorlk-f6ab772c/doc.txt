தேர்தல்கள் தொடர்பில் மக்களிடம் பெரும் சந்தேகம்

"செப்டெம்பர் 16 முதல் ஒக்டோபர் 16 வரை ஜனாதிபதித் தேர்தல் நடத்தப்பட வேண்டும் என்பதில் பொதுமக்களுக்கு நியாயமான சந்தேகம் உள்ளது என்று பாராளுமன்ற உறுப்பினர் பேராசிரியர் ஜி.எல்.பீரிஸ் தெரிவித்தார்.

கொழும்பில் சனிக்கிழமை (29) நடைபெற்ற மாநாட்டில் கலந்துகொண்டு உரையாற்றும் போதே மேற்கண்டவாறு தெரிவிததார்.

பொது மக்களின் ஒருமித்த கருத்தை சிதைத்து அரசுக்கும் பொதுமக்களுக்கும் இடையே போர் நடப்பதாக தெரிகின்றது.  சரியான நேரத்தில் தேர்தல்கள் நடத்துவது ஜனநாயகத்தின் அடிப்படை அம்சமாகும், அதை அழிக்க யாரும் அனுமதிக்கப்பட மாட்டார்கள் என்றார்.

நாட்டின் வங்குரோத்து நிலைக்கு முக்கிய காரணம் மோசடி, ஊழலாகும் சர்வதேச நாணய நிதிய பிரதிநிதிகள் கூட இலங்கையில் கொள்முதல் செயல்முறை மிகவும் ஊழல் நிறைந்ததாக அறிவித்துள்ளனர் என்றார்.

உள்ளூராட்சி பிரதிநிதிகளுக்கு அரசியல் நியமனம் வழங்கும் தென்மாகாண ஆளுநரின் சட்டவிரோத நடவடிக்கைகள் தொடர்பான உண்மைகள் தேர்தல் ஆணையாளர் அலுவலகத்தில் சமர்ப்பிக்கப்படும் என்றார்.

தீர்ப்புகளை விசாரிப்பதற்காக பாராளுமன்றத் தெரிவுக்குழுவை நியமிக்கும் ஜனாதிபதியின் முயற்சியை உயர் நீதிமன்றம் கடுமையாக எதிர்க்கிறது என்றும், அது நீதித்துறையின் சுதந்திரத்துக்கு மரண அடி என்றும் தெரிவித்த ஜி.எல்.பீரிஸ் சட்டமா அதிபரின் சேவை நீடிப்பு அரசியலமைப்பு பங்களிப்பு சபையினால் இரண்டாவது தடவையாக நிராகரிக்கப்பட்டுள்ளதாகவும், சட்டமா அதிபர் திணைக்களத்தை அரசியலாக்குவதற்கான சந்தர்ப்பம் இழக்கப்பட்டுள்ளதாகவும் அவர் குறிப்பிட்டுள்ளார்.