මට්ටක්කුලිය වෙඩිතැබීමේ CCTV දර්ශන

මට්ටක්කුලිය අලිවත්ත ප්‍රදේශයේදී ඊයේ (12) පස්වරුවේ සිදුකළ වෙඩිතැබීමට යතුරුපැදියකින් සැකකරුවන් දෙදෙනා පැමිණි අයුරු දැක්වෙන CCTV වීඩියෝව මේ වනවිට පොලිස් විමර්ශන සඳහා යොදාගෙන තිබේ.

වෙඩික්කරුවන්ගේ ඉලක්කය වී තිබුණේ අශාන් මදුරංග හෙවත් අලිවත්තේ විරාජ් නැමති 24 හැවිරිදි තරුණයෙකි.

ස්කූටර් වර්ගයේ යතුරුපැදියකින් පැමිණි වෙඩික්කරුවන් දෙදෙනා රිවෝල්වර් වර්ගයේ ගිනිඅවියකින් වෙඩිතැබීම සිදුකළ බවද වාර්තා විය.

කෙසේවෙතත් ඔහු එම වෙඩිතැබීමෙන් ජීවිතය බේරාගෙන තිබූ අතර පසුව වෙඩිතැබීමට සැක පාර්ශ්වයේ නිවෙස් 4කට පමණ ප්‍රහාරයක් එල්ල කිරීමට අලිවත්තේ විරාජ්ගේ පාර්ශ්වය කටයුතු කර තිබූ බව වාර්තා විය.