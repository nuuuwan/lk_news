திரவ் நடிக்கும் 'டோபமைன் 2.22' படத்தின் முன்னோட்டம் வெளியீடு

'வெப்பம் குளிர் மழை' படத்தின் மூலம் ரசிகர்களிடத்தில் அறிமுகமாகி பிரபலமான நடிகர் திரவ் கதையின் நாயகனாக நடித்திருக்கும் 'டோபாமைன் 2.22' எனும் திரைப்படத்தின் முன்னோட்டம் வெளியிடப்பட்டிருக்கிறது.

இயக்குநர் திரவ் இயக்கத்தில் உருவாகி இருக்கும் 'டோபமைன் 2.22' எனும் திரைப்படத்தில் திரவ், விஜய், விபிதா, நிகிலா, ராகவ், சத்யா, சாம்சன், சக்திவேலன், சதீஷ் செல்வராஜ் , விஜயலட்சுமி உள்ளிட்ட பலர் நடித்திருக்கிறார்கள்.

இந்த திரைப்படத்தை ஹாஷ்டேக் எஃப் டி எஃப் எஸ் புரொடக்ஷன்ஸ் நிறுவனம் சார்பில் தயாரிப்பாளர் திரவ் தயாரித்திருக்கிறார்.

இப்படத்தின் அனைத்து பணிகளும் நிறைவடைந்து வெளியீட்டிற்காக காத்திருக்கிறது. இந்நிலையில் இப்படத்தின் முன்னோட்டம் வெளியிடப்பட்டிருக்கிறது.

இதில் டோபமைன் என்றால் என்ன? என விளக்கம் அளிப்பதுடன் 2.22 மணி அளவில் ஒரு கொலை நடக்க இருப்பதாகவும், இதற்கான காரணம் என்ன ? என்பது குறித்த ஆவலைத் தூண்டும் வகையில் முன்னோட்டம் உருவாகி இருப்பதாலும் ரசிகர்களின் கவனத்தை கவர்ந்திருக்கிறது.