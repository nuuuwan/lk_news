பறவைகள் பறக்கும் பாதையில் 52 காற்றாலைகள் ; அதானி திட்டம் குறித்து பேராசிரியர் கடும் எச்சரிக்கை

அதானி குழுமத்தின்  காற்றாலை மின்திட்டம் காரணமாக மன்னாரின் வலசை பறவைகளிற்கு பெரும் பாதிப்பு ஏற்படலாம் என கொழும்பு பல்கலைகழக பேராசிரியர் சம்பத் எஸ் செனிவிரட்ன தெரிவித்துள்ளார்.

வலசை பறவைகளிற்கான முக்கியமான நுழைவாயிலாக மன்னார் காணப்படுகின்றது என தெரிவித்துள்ள அவர் அதானியின் காற்றாலை மின்திட்டத்தினால் பறவைகளிற்கு பேரழிவு ஏற்படும் எனவும் குறிப்பிட்டுள்ளார்.

காற்றாலை மின்திட்டத்திற்காக உருவாக்கப்படும் ஒவ்வொரு கோபுரமும் 120 மீற்றர் உயரம் கொண்டதாக காணப்படும் மேலும் 96 மீற்றர் நீளமான சுழலும் கத்திகள் காணப்படும் எனவும் தெரிவித்துள்ளார்.

காற்றாலைகள் மூலம் உமிழ்வுகள் வெளியாவதில்லை அவை அதிக சத்தத்தை எழுப்புவதில்லை எனவும் குறிப்பிட்டுள்ள அவர் எனினும் இந்த காற்றாலைகள் சுற்றுசூழலிற்கு உகந்தவையா பொருளாதாரத்திற்கு பயன்படுமா என்பது தொழில்நுட்பத்திற்கு அப்பாற்பட்ட பல வெளிக்காரணகளில் தங்கியுள்ளது எனவும் குறிப்பிட்டுள்ளார்.

உத்தேச நிர்மாணத்தளம் பறவைகளின் புலம்பெயர் பாதையில் உள்ளதாக தெரிவித்துள்ள பேராசிரியர் செனிவிரத்ன தெரிவித்துள்ளார்.

கொழும்புபல்கலைகழகம் கடந்த நான்கு வருடங்களாக செயற்கைகோள் படங்களை பயன்படுத்தியும் ஜிஎம்எஸ் மற்றும் ஜிபிஎஸ் தொழில்நுட்பத்தை பயன்படுத்தியும் பறவைகளின் இடம்பெயர்வு பாதைகள் குறித்த விரிவான ஆராய்ச்சியை மேற்கொண்டுள்ளது.

இந்த தரவுகள் சுற்றுசூழல் நன்மைக்கு மாத்திரமல்லாமல் சிவில் விமானப்போக்குவரத்து ஆணையம் போன்றவற்றிற்கும் உதவுகின்றன எனவும் அவர் தெரிவித்துள்ளார்.

எங்கள் ஆராய்ச்சி மூலம் நாங்கள் இலங்கை பறவைகளின் இடம்பெயர்வு குறித்து பல விடயங்களை அறிந்துகொண்டோம் உதாரணத்திற்கு சில மன்னார் பறவைகள் ஐரோப்பாவில் முட்டையிட்டு ஆறுமாதங்களின் பின்னர் இலங்கை திரும்புகின்றன என தெரிவித்துள்ள பேராசிரியர் இது 25000கிலோமீற்றர் ஆகும் எனவும் குறிப்பிட்டுள்ளார்

மேலும் சில பறவைகள் பனிஆரம்பித்ததும் ஆர்ட்டிக்கில் முட்டையிடுகின்றன பின்னர் அவை தங்கள் குஞ்சுகளுடன் இலங்கைதிரும்புகின்றன எனவும் குறிப்பிட்டுள்ளார்.

30 நாடுகளில் இருந்து 15 மில்லியன் பறவைகள் இடம்பெயர்கின்றன எனவும் அவர் தெரிவித்துள்ளார்.

பறவைகள் எட்டு இடம்பெயர்லு பாதைகளை பின்பற்றுகின்றன இதில் ஒன்று மத்திய ஆசியாவில் அமைந்துள்ளது செப்டம்பர் முதல் நவம்பர் வரை வடபகுதி குளிர்காலத்தை அனுபவிக்கும்போது 4 மில்லியன் பறவைகள் இந்த பாதையை பயன்படுத்தி தென்பகுதிக்குஇடம்பெயர்கின்றன பின்னர் மார்ச் ஏப்பிரலில் வடபகுதிக்கு மீண்டும் செல்கின்றன எனவும் அவர் தெரிவித்துள்ளார்.

இலங்கை தான் கைச்சாத்திட்டுள்ள உடன்படிக்கைகள் மூலம் இந்த பறவைகள் தனது பகுதிக்குள் உள்ளவேளை அவற்றை பாதுகாப்பது என உறுதிவழங்கியுள்ளது இந்த பறவைகள் இலங்கைக்குள் நுழைவதற்கு மூன்று முக்கிய பாதைகளை பயன்படுத்துகின்றன ஒன்று கொழும்பு சிலாபம் மற்றையது மன்னார் இன்னொன்று யாழ்;ப்பாணத்தின் ஊடாக எனவும் அவர் தெரிவித்துள்ளார்.

இந்த மூன்று முக்கியமான பாதைகளில் அனேகமான பறவைகள் மன்னார் யாழ்ப்பாணம் ஊடாக உள்ளே நுழைகின்றன யாழ்ப்பாணத்தின் ஊடாக உள்ளே நுழையும் பறவைகள் சீன ரஸ்யாவிலிருந்து வருகின்றன ஆர்ட்டிக் மற்றும் சிந்துசமவெளியிலிருந்து வரும்பறவைகள் மன்னாரை விரும்புகின்றன அவசரமாக தரைக்கு செல்லும் வழியில்லாததால் பறவைகள் கடல்பாதைகளை அடிப்படையாக வைத்து நீண்டதூரம் பயணிக்கின்றன இலங்கைக்கு வரும் பறவைகளிற்கான பாதுகாப்பான பாதை ஆதாம்பாலமே இதன் காரணமாக மில்லியன் கணக்கான பறவைகள் வருடந்தோறும் மன்னார் ஊடாக இலங்கைக்குள் நுழைகின்றன எனவும் அவர்தெரிவித்துள்ளார்.

சூழல் விஞ்ஞான கண்ணோட்டத்தில் இலங்கையின் பல பகுதிகள் மிகவும் முக்கியமானவை என தெரிவித்துள்ள பேராசிரியர் பறவைகளின் பாதையை இலகுவாக்குவதால் மன்னார் மிகுந்த முக்கியத்துவம் வாய்ந்ததாக காணப்படுகின்றது எனவும் தெரிவித்துள்ளார்.

இந்த பறவைகள் பறக்கும் பாதையில் மணிக்கு 100 கிலோமீற்றர் வேகத்தில் சுழலும் 96 மீற்றர் சுழல்கத்திகள் கொண்ட 52காற்றாலைகளை நிறுவ உள்ளோம் எனவும் அவர் தெரிவித்துள்ளார்.