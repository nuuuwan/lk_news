பிக் பொஸ்' பிரபலம் ராஜு நடிக்கும் 'பன் பட்டர் ஜாம்'

'பிக் பொஸ்' சீசன் 5 நிகழ்ச்சியில் பங்கு பற்றி பிரபலமான சின்னத்திரை நடிகர் ராஜு ஜெயமோகன் கதையின் நாயகனாக அறிமுகமாகும் 'பன் பட்டர் ஜாம்' எனும் திரைப்படம் - நிகழ்கால வாழ்க்கையை மகிழ்ச்சியாக அனுபவிக்க வேண்டும் என்பதை வலியுறுத்துவதாக படக்குழுவினர் தெரிவித்துள்ளனர்.

இயக்குநர் ராகவ் மிர்தத் இயக்கத்தில் உருவாகி இருக்கும் 'பன் பட்டர் ஜாம்' எனும் திரைப்படத்தில் ராஜு ஜெயமோகன், ஆதியா பிரசாத், பவ்யா தரிகா, சார்லி, சரண்யா பொன்வண்ணன், தேவதர்ஷினி உள்ளிட்ட பலர் நடித்திருக்கிறார்கள். பாபு குமார் ஒளிப்பதிவு செய்யும் இந்த திரைப்படத்திற்கு நிவாஸ் கே. பிரசன்னா இசையமைத்திருக்கிறார். இந்தத் திரைப்படத்தை ரெய்ன் ஆஃப் ஆரோஸ் எண்டர்டெயின்மென்ட் பட நிறுவனம் சார்பில் சுரேஷ் சுப்பிரமணியன் தயாரிக்கிறார்.

''இப்படத்தின் இறுதி கட்ட படப்பிடிப்பு தற்போது விறுவிறுப்பாக நடைபெற்று வருவதாகவும், இந்தத் திரைப்படத்தில் கதையின் நாயகன் கதாபாத்திரத்தின் மூலம் நாம் பிரச்சனைகளை புன்னகையுடன் எதிர்கொள்ள வேண்டும் என்பதையும், அப்போதுதான் வாழும் போதே மகிழ்ச்சியாக வாழ இயலும் என்பதையும் நகைச்சுவையுடன் விவரித்திருக்கிறோம்'' என இயக்குநர் தெரிவித்தார்.