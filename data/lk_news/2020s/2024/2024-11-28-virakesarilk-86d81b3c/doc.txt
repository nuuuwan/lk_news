டொனால்ட் டிரம்ப் அமைச்சரவைக்கு தெரிவு செய்தவர்களை இலக்குவைத்து வெடிகுண்டு மிரட்டல் - எவ்பிஐ விசாரணை

டொனால்ட் டிரம்பின் தனது அமைச்சரவைக்கு தெரிவு செய்துள்ளவர்களினை இலக்குவைத்து வெடிகுண்டு மிரட்டல்கள் விடுக்கப்பட்டுள்ளமைகுறித்து எவ்பிஐ விசாரணைகளை ஆரம்பித்துள்ளது.

பாதுகாப்பு திணைக்களம்,விவசாய திணைக்களம்,உட்பட 9 திணைக்களங்களிற்கு தலைமை தாங்குவதற்கு தெரிவு செய்யப்பட்டவர்களிற்கு எதிராக வெடிகுண்டுமிரட்டல்கள் விடுக்கப்பட்டுள்ளதாக தெரிவித்துள்ள எவ்பிஐ அதிகாரிகள் ஐக்கிய நாடுகளிற்கான அமெரிக்க தூதரகத்திற்காக தெரிவு செய்யப்பட்டவருக்கும் கொலை மிரட்டல் விடுக்கப்பட்டுள்ளதாக  தெரிவித்துள்ளனர்.

டிரம்பினால் நியமனம் செய்யப்பட்டவர்களினதும் அவர்களுடன் உள்ளவர்களினதும் உயிர்களிற்கு வன்முறையான விதத்தில் அமெரிக்கவாழ்;க்கை முறைக்கு மாறான விதத்தில் மரணஅச்சுறுத்தல் விடுக்கப்பட்டதாக டிரம்பின் மாற்றக்குழுவின் பேச்சாளர் கரோலைன் லியாவிட் தெரிவித்துள்ளார்.

அவர்களின் பாதுகாப்பை உறுதி செய்வதற்காக சட்டஅமுலாக்கல் பிரிவினர் உடனடியாக செயற்பட்டனர்என அவர் குறிப்பிட்டுள்ளார்.

ஜனாதிபதி டிரம்ப் எங்களிற்கு முன்மாதிரியாக உள்ள நிலையில் அச்சுறுத்தல்கள் மிரட்டல்கள் எங்களை தடுக்காது என அவர் குறிப்பிட்டுள்ளார்.

ஐக்கிய நாடுகளி;ற்கான அமெரிக்க தூதுவராக நியமிக்கப்பட்டுள்ள எலிசே ஸ்டெவெனிக் தனது குடும்பத்தவர்கள் குண்டுதாக்குதல் மிரட்டல்களை எதிர்கொண்டுள்ளனர் என குறிப்பிட்டுள்ளார்.