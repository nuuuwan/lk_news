தெற்கின் கடலோரப் பகுதியில் நிலத்தை நோக்கி வரும் பாரிய அலைகள்!

கடல் சீற்றம் காரணமாக காலி -  கொழும்பு பிரதான வீதியில் கஹவ சந்தியில் இருந்து தெல்வத்தை சந்தி வரையில்  பாரிய கடல் அலைகள் நிலத்தை நோக்கி வருகின்றன.

இதனால் அந்த  வீதியின்  போக்குவரத்துக்கு கடும் இடையூறு ஏற்பட்டுள்ளது. நேற்று (31) மாலை  இந்த நிலை ஏற்பட்டதாக பிரதேச மக்கள் தெரிவித்தனர்.

கடல் அலைகளுடன்,   கடற்கரையோரப் பகுதிகளில்  போடப்பட்டுள்ள கடலரிப்பு தடைக்காகப் போடப்பட்டுள்ள   கற்களும் அவ்வப்போது வருவதால் அப்பகுதி மக்கள் வாகனங்கள் செல்வதற்காக கற்களை அகற்றுவதனைக்  காண முடிகிறது.