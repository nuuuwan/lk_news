திட்டமிட்டப்படி உயர்தரப் பரீட்சை  நடைபெறும் - பரீட்சைகள் திணைக்களம்

2024 ஆம் ஆண்டுக்கான கல்விப் பொதுத்தரதார உயர்தர பரீட்சை பிற்போடமாட்டாது திட்டமிட்டப்படி நடைபெறும் என பரீட்சைகள் திணைக்களம் இன்று புதன்கிழமை (30) தெரிவித்துள்ளது.

அதன்படி, கல்விப் பொதுத்தரதார உயர் தர பரீட்சை   நவம்பர் மாதம் 25 ஆம் திகதி முதல் டிசம்பர் மாதம் 20 ஆம் திகதி வரை நடைபெறும் என பரீட்சைகள் திணைக்கள ஆணையாளர் நாயகம் அமித் ஜயசுந்தர தெரிவித்துள்ளார்.

மாணவர்கள்  பரீட்சை திணைக்களத்தின் உத்தியோகபூர்வ இணையத்தளத்தில் இருந்து மாத்திரம் பரீட்சை நேர அட்டவணையை பதிவிறக்கம் செய்ய வேண்டும்.

எனவே,  மாணவர்கள் தயவுசெய்து பரீட்சை திணைக்களம் மற்றும் அதன் உத்தியோகபூர்வ இணையத்தளத்தில் வெளியிடப்பட்ட உத்தியோகபூர்வ அறிவிப்புகள் மற்றும் சுற்றறிக்கைகளை மட்டும் கவனத்தில் கொள்ளுங்கள்.  சமூக ஊடகங்களில் பகிரப்படும் போலி தகவல்களை நம்பவேண்டாம் என தெரிவித்துள்ளார்.