வீட்டில் சளிக்கு சிகிச்சை பெற்று வந்த 3 மாதக் குழந்தை உயிரிழப்பு !

சளித் தொல்லையால் வீட்டில் சிகிச்சை பெற்று வந்த 3 மாத குழந்தை உயிரிழந்துள்ளதாக மாரவில பொலிஸார் தெரிவித்தனர்.

புத்தளம், தெமட்டபிட்டிய, தம்மிக்ககம பகுதியைச் சேர்ந்த 3 மாத பெண் குழந்தையே உயிரிழந்துள்ளது.

உயிரிழந்த குழந்தையின் பெற்றோர் தென்னந்தும்புத் தொழிற்சாலை ஒன்றில் பணிபுரிந்து வருவதாக பொலிஸார் தெரிவித்தனர்.

இந்நிலையில், குழந்தை சளித் தொல்லை காரணமாக நீண்ட நாட்களாக வீட்டில் சிகிச்சை பெற்று வந்துள்ளதாக பொலிஸ் விசாரணையில் தெரியவந்துள்ளது.

சம்பவ தினத்தன்று, குழந்தை பெற்றோருடன் வீட்டின் மாடியில் உறங்கிக் கொண்டிருந்துள்ள நிலையில் குழந்தையின் மூக்கில் இருந்து இரத்தம் மற்றும் பால் என்பன கசிந்துள்ளதாக பொலிஸ் விசாரணையில் மேலும் தெரியவந்துள்ளது.