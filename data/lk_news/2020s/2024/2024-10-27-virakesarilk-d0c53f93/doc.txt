பிபிலையில் இடம்பெற்ற மோட்டார் சைக்கிள் விபத்தில் இளைஞன் பலி ; ஒருவர் காயம்

பிபில பொலிஸ்  பிரிவுக்குட்பட்ட , பிபில மஹியங்கனை வீதியில் மோட்டார் சைக்கிள் வேகக்கட்டுப்பாட்டை இழந்து விபத்துக்குள்ளானதில் , இளைஞன் ஒருவன் சம்பவ இடத்திலேயே உயிரிழந்துள்ளதுடன் மற்றையவர் காயமடைந்த நிலையில் வைத்தியசாலையில் அனுமதிக்கப்பட்டுள்ளார்.

இவ் விபத்தில் , பதுலுஓயாவைச் சேர்ந்த 16 வயதுடைய இளைஞன் ஒருவன் உயிரிழந்துள்ளான்.

பிபில மஹியங்கனை வீதியில் ரபர்வத்த பகுதியில் இருந்து மஹியங்கனை நோக்கி பயணித்த மோட்டார் சைக்கிள் கட்டுப்பாட்டை இழந்து வீதியை விட்டு விலகி ஒரு மேட்டில் மோதி விபத்துக்குள்ளானது.

இந்த விபத்தில் ஒருவர் சம்பவ இடத்திலேயே உயிரிழந்துள்ளார். மற்றைய நபர் காயமடைந்து பிபில வைத்தியசாலையில் அனுமதிக்கப்பட்டு சிகிச்சை வருவதாக பொலிஸார் தெரிவித்தனர்.