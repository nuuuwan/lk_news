සැකසහිත යතුරුපැදියක් හමුවෙයි

ඉත්තෑපාන - හොරවල තොටුපොළ පාරේ මීගම පාලම අසල කැලෑබද ප්‍රදේශයක තිබී අද (12) පෙරවරුවේ සැකසහිත යතුරුපැදියක් හමුවී තිබේ.

අයිතිකරුවෙකු නොමැති එම යතුරුපැදියක් කැලෑබද ප්‍රදේශයක තිබෙන බවට ලද තොරතුරක් මත ඉත්තෑපාන පොලීසිය ඒ සම්බන්ධයෙන් පරීක්ෂණයක් සිදුකර ඇත.

එහිදී අනාවරණය වී ඇත්තේ එම යතුරුපැදියේ  අංක තහඩු සහ චැසි අංක මකා දමා ඇති බවය.

මෙම යතුරුපැදිය යම්කිසි අපරාධයකට යොදාගෙන පසුව මෙම ස්ථානයේ දමා ගොස් ඇති බවට සැක කරන බවත් පොලීසිය පවසයි.

පසුගිය දින කිහිපය තුළ අහුංගල්ල ප්‍රදේශයේ ස්ථාන තුනක වෙඩි තැබීම් සිදුකර තිබුණි.

මෙම වෙඩිතැබීම් සඳහා මෙම යතුරුපැදිය යොදාගෙන ඇත්ද යන්න සම්බන්ධයෙන් පොලීසිය විසින් විමර්ශනයක් ආරම්භ කර තිබේ.