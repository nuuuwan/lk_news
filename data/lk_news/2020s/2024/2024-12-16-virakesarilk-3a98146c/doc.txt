கல்கிசையில் ஐஸ், ஹெரோயினுடன் இருவர் கைது!

கல்கிசை பொலிஸ் பிரிவுக்கு உட்பட்ட வெடிகந்த , பொருபன ஆகிய பிரதேசங்களில் ஹெரோயின் மற்றும் ஐஸ் போதைப்பொருட்களுடன் இரண்டு சந்தேக நபர்கள் நேற்று ஞாயிற்றுக்கிழமை (15) கைது செய்யப்பட்டுள்ளதாக கல்கிசை பொலிஸார் தெரிவித்தனர்.

கல்கிசை பொலிஸ் நிலைய அதிகாரிகளுக்கு கிடைத்த இரகசிய தகவலையடுத்து மேற்கொள்ளப்பட்ட சுற்றிவளைப்பின் போதே சந்தேக நபர்கள் கைது செய்யப்பட்டுள்ளனர்.

கைது செய்யப்பட்ட சந்தேக நபர்கள் இரத்மலான பிரதேசத்தைச் சேர்ந்த 28 மற்றும் 35 வயதுடையவர்கள் ஆவர்.

சந்தேக நபர்களிடம் இருந்து  14 கிராம் ஐஸ் போதைப்பொருள் மற்றும் 05 கிராம் 200 மில்லி கிராம் ஹெரோயின் போதைப்பொருள் பொலிஸாரால் கைப்பற்றப்பட்டுள்ளது.