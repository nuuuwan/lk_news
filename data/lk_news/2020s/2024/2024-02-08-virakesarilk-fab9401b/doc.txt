ஜகத் பிரியங்கர பாராளுமன்ற உறுப்பினராக சபாநாயகர் முன்னிலையில் சத்தியப்பிரமாணம் !

ஒன்பதாவது பாராளுமன்றத்தின் உறுப்பினராக   ஜகத் பியங்கர சபாநாயகர் மஹிந்த யாப்பா அபேவர்தன முன்னிலையில் பதவிப்பிரமாணம் செய்துகொண்டார்.

பாராளுமன்ற அமர்வு இன்று  வியாழக்கிழமை  (08) காலை 09.30 மணியளவில் இடம்பெற்ற போது இவ்வாறு பதவி பிரமாணம் செய்துக்கொண்டார்.

சபாநாயகர் முன்னிலையில் பதவிப்பிரமாணம் செய்துகொண்டதன் பின்னர் பாராளுமன்ற செயலாளர் நாயகம் குஷானி ரோஹணதீர முன்னிலையில் உள்ள பாராளுமன்ற உறுப்பினர்களுக்கான பத்திரத்தில்  அவர் கைச்சாத்திட்டார்.

ஸ்ரீ லங்கா பொதுஜன பெரமுனவை பிரதிநிதித்துவப்படுத்தி நீர் வழங்கல் இராஜாங்க அமைச்சராக பதவி வகித்த  புத்தளம்  தேர்தல்   தொகுதி  மாவட்ட பாராளுமன்ற உறுப்பினர்   சனத் நிஷாந்த  கடந்த ஜனவரி மாதம்   25 ஆம் திகதி அதிகாலை இடம்பெற்ற வாகன விபத்தில் உயிரிழந்ததை தொடர்ந்து ஏற்பட்ட பாராளுமன்ற உறுப்பினர் பதவி வெற்றிடத்துக்கு  ஜகத்  பியங்கர இவ்வாறு நியமிக்கப்பட்டுள்ளார்.