வெளிநாட்டு பயணச்சீட்டு வைத்திருப்பவர்களுக்கு மட்டும் தனியான சுகாதார வசதிகள் - பவித்ரா

நாட்டில் கடந்த இரண்டு வருடங்களுடன் ஒப்பிடுகையில்இவ்வாண்டில் வனவளத் திணைக்களத்தின் கட்டுப்பாட்டில் உள்ள சுற்றுலாத் தலங்களுக்கு வருகை தரும் உள்நாட்டு மற்றும் வெளிநாட்டு சுற்றுலாப் பயணிகளின் எண்ணிக்கையில் தெளிவான அதிகரிப்பு ஏற்பட்டுள்ளதாக வனஜீவராசிகள், வன வளங்கள் அமைச்சர் பவித்ரா வன்னியாராச்சி தெரிவித்தார்.

2024 ஆம் ஆண்டின் முதல் 6 மாதங்களில் 364,521 சுற்றுலாப் பயணிகள் வருகை தந்துள்ளதாகவும் அவர்களில் 40 சதவீதமானோர் வெளிநாட்டு சுற்றுலாப் பயணிகள் எனவும் அமைச்சர் குறிப்பிட்டார்.

ஜனாதிபதி ஊடக மையத்தில் ஞாயிற்றுக்கிழமை (28)  இடம்பெற்ற ஊடகவியலாளர் மாநாட்டில் இதனைத் தெரிவித்த அவர் மேலும் குறிப்பிடுகையில்,

கடந்த இரண்டு ஆண்டுகளுடன் ஒப்பிடுகையில் 2024இல் வனத்துறையின் கட்டுப்பாட்டில் உள்ள சுற்றுலா தலங்களுக்கு வரும் உள்நாட்டு மற்றும் வெளிநாட்டு சுற்றுலாப் பயணிகளின் எண்ணிக்கையில் தெளிவான அதிகரிப்பு ஏற்பட்டுள்ளது. அதற்கமைய 2022ஆம் ஆண்டு வனத்துறையின் கட்டுப்பாட்டில் உள்ள சுற்றுலாத் தலங்களுக்குச் சென்ற சுற்றுலாப் பயணிகளின் எண்ணிக்கை 289,405 ஆகவும், 2023ஆம் ஆண்டில் 444,053 ஆகவும் பதிவாகியுள்ளது. 2024 ஆம் ஆண்டின் முதல் 6 மாதங்களில் மட்டும் சுமார் 364,521 சுற்றுலாப் பயணிகள் வந்துள்ளனர்.

இவற்றில், 2022ஆம் ஆண்டில் அந்த இடங்களுக்குச் சென்ற மொத்த சுற்றுலாப் பயணிகளில் 19.8 சதவீதமானோர் வெளிநாட்டு சுற்றுலாப் பயணிகளாவர். 2023ஆம் ஆண்டில் 27.8 சதவீதமானோர் வெளிநாட்டு சுற்றுலாப் பயணிகளாக இருந்தனர். மேலும் இது 2024இல் 40 வீதமாக அதிகரித்துள்ளது. நாட்டுக்கு அந்நிய செலாவணியை ஈட்டிப் பொருளாதாரத்தை வலுப்படுத்தும் நோக்கில், சுற்றுச்சூழல் சுற்றுலாத் துறையை மேம்படுத்துவது தொடர்பான விதிமுறைகளை தயாரித்து, பாராளுமன்றத்தின் ஒப்புதலைப் பெற்று, அதற்கான சட்டத் திருத்தங்களைச் செய்துள்ளோம்.

கடந்த 2023ஆம் ஆண்டில், 2500 ஹெக்டேர் நிலப்பரப்பு கொண்ட கலோயா சுற்றுச்சூழல் பூங்கா ஒரு புதிய சுற்றுலாத்தளமாக பொதுமக்களுக்கு திறக்கப்பட்டது. மேலும், தற்போது சுற்றுலா பயணிகளை கவர்ந்து வரும் சிங்கராஜ வனப்பகுதியில் உள்ள குடவா தோரண கால்வாயின் நுழைவு வாயிலில் சுற்றுலா பயணிகளுக்காக தகவல் மையம் கட்டப்பட்டு திறக்கப்பட்டுள்ளது.

மேலும், வெளிநாட்டு சுற்றுலாப் பயணிகள் எதிர்கொள்ளும் சுகாதாரப் பிரச்சினைகளைத் தீர்க்கும் வகையில் வெளிநாட்டு பயணச்சீட்டு வைத்திருப்பவர்களுக்கு மட்டும் தனியான சுகாதார வசதிகள் ஏற்படுத்தப்பட்டுள்ளன. இந்த சுற்றுலா தலத்தை வென்ற இடங்களை பார்வையிட ஒன்லைன் முறை மூலம் டிக்கெட் முன்பதிவு செய்யும் வசதியும் தற்போது நடைமுறையில் உள்ளது.

வனஜீவராசிகள் திணைக்களத்தின் கீழ் வர்த்தமானியில் வெளியிடப்படாத சுமார் 1,44,000 ஹெக்டேர்களை புதிய காடுகளாகப் பெறுவதற்கு எதிர்பார்க்கின்றோம். காடுகளை பாதுகாக்கும் வகையில், இந்த ஆண்டு நவீன தொழிநுட்பத்தில் ட்ரோன் கமராக்களை பணி தொடங்கப்பட்டுள்ளது.

வடகிழக்கு மற்றும் வடமத்திய மாகாணங்களில் உள்ள காடுகளைப் பாதுகாக்க, ஒருங்கிணைந்த அணுகுமுறைகளைப் பின்பற்றி, வன எல்லைகள் அடையாளம் காணப்பட்டு, அந்த காடுகள் பாதுகாக்கப்பட்டவையாக அறிவிக்கப்பட்டு, நிரந்தர வன அமைப்பை நிறுவுவதற்காக அவற்றின் எல்லைகளைச் சுற்றி எல்லைக் கம்பங்கள் நடப்படுகின்றன என்றார்.