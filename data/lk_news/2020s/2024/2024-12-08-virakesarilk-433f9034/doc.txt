பதவிய துப்பாக்கிச் சூடு - மூவர் கைது!

அநுராதபுரம், பதவிய பொலிஸ் பிரிவுக்குட்பட்ட போகஹவெவ பிரதேசத்தில் கடந்த வியாழக்கிழமை (05) இரவு இடம்பெற்ற துப்பாக்கிச் சூட்டுச் சம்பவம் தொடர்பில் மேலும் இருவர் கைது செய்யப்பட்டுள்ளதாக பொலிஸார் தெரிவித்தனர்.

கைது செய்யப்பட்ட சந்தேக நபர்கள் 26 மற்றும் 30 வயதுடைய மஹியங்கனை மற்றும் எஹடுகஸ்வெவ பிரதேசங்களை சேர்ந்தவர்கள் ஆவர்.

இந்து துப்பாக்கிச் சூட்டு சம்பவம் தொடர்பில் கிரியிப்பன்வெவ பிரதேசத்தைச் சேர்ந்த 42 வயதுடைய பிரதான சந்தேக நபர் ஒருவர் புல்மோட்டை விசேட அதிரடிப்படையினரால் வெலிஓய பகுதியில் வைத்து கைது செய்யப்பட்டிருந்தார்.

அந்த நபரிடம் இருந்து T56 ரக துப்பாக்கி மற்றும் ரிவோல்வர் ஒன்றும் கைப்பற்றப்பட்டுள்ளதோடு, நீதிமன்ற உத்தரவைப் பெற்று பொலிஸ் தடுப்புக் காவலில் வைத்து விசாரணை செய்வதற்காக வெலிஓயா பொலிஸாரிடம் ஒப்படைக்கப்பட்டுள்ளார்.

துப்பாக்கிச் சூடு நடத்துவதற்காக மோட்டார் சைக்கிளில் சென்ற துப்பாக்கிதாரி மற்றும் மோட்டார் சைக்கிள் ஓட்டுநர் ஆகிய இருவரும் கைது செய்யப்பட்டுள்ளதாக பொலிஸார் தெரிவித்தனர்.

மேலும், கைது உத்தரவுகளின் அடிப்படையில் விசாரிக்கப்பட்டு வரும் சந்தேக நபரிடம் இருந்த T56 ரக துப்பாக்கியே இந்த குற்றச்செயலுக்கு பயன்படுத்தப்பட்டுள்ளதாக தெரியவந்துள்ளது.