2024 ஜனாதிபதித் தேர்தல் வாக்குப்பதிவு : காலை 10 மணிவரையான நிலைவரம்

நாட்டின் 9ஆவது நிறைவேற்று அதிகாரம் கொண்ட ஜனாதிபதியை தெரிவு செய்வதற்கான ஜனாதிபதி தேர்தலுக்கான வாக்களிப்பு இன்று (21) காலை 7.00 மணிக்கு ஆரம்பமானது.

அதன்படி, நாடு முழுவதிலும் உள்ள சில மாவட்டங்களில் காலை 10.00 மணி நிலவரப்படி வாக்களித்த வாக்காளர்களின் சதவீதம் கீழே,

ஜனாதிபதித்தேர்தலுக்கான வாக்களிப்பு நடவடிக்கைகள் இன்று சனிக்கிழமை (21) காலை 7 மணிமுதல் ஆரம்பமாகி நடைபெற்றுவருகின்றது. அந்தவகையில் வவுனியாவில் காலை 10 மணிவரை 30 வீதமான வாக்குகள் பதிவாகியுள்ளதாக மாவட்ட அரசஅதிபரும் தேர்தல் தெரிவித்தாட்சி அலுவலருமான பி.எ.சரத்சந்திர தெரிவித்தார்.

தேர்தல் தொடர்பாக வவுனியா மாவட்டசெயலகத்தில் இன்று சனிக்கிழமை (21) இடம்பெற்ற ஊடகவியலாளர் சந்திப்பில் கலந்துகொண்டு கருத்து தெரிவித்த போதே அவர் இவ்வாறு தெரிவித்தார்.

வவுனியா மாவட்டத்தில் அமைக்கப்பட்டுள்ள வாக்களிப்பு நிலையங்களில் காலை முதல்மக்கள் ஆர்வத்துடன் தமது ஜனநாயக கடமையினை ஆற்றிவருவதை அவதானிக்க முடிகின்றது.

குறிப்பாக வவுனியா மாவட்டத்தில் 152 வாக்களிப்பு நிலையங்கள் அமைக்கப்பட்டுள்ளதுடன் 128585 பேர் வாக்களிக்கத்தகுதி பெற்றுள்ளனர். நேற்றயதினம் காலை அனைத்து நிலையங்களுக்குமான வாக்குப்பெட்டிகள் மற்றும் வாக்குச்சீட்டுக்கள் அனுப்பிவைக்கப்பட்டிருந்தது.

இந்நிலையில் இதுவரை மாவட்டத்தின் அனைத்து பகுதிகளிலும் அசம்பாவிதங்கள் எவையும் இன்றி சுமூகமான முறையில் வாக்களிப்பு செயற்ப்பாடுகள் இடம்பெற்றுவருகின்றது.

இதேவேளை வவுனியா சைவப்பிரகாசா மகளீர் கல்லூரியில் வாக்கெண்ணும் பணிகளுக்கான அனைத்து ஏற்ப்பாடுகளும் பூர்த்திசெய்யப்பட்டுள்ளது. மாலை 6 மணியளவில் தபால் வாக்குகள் எண்ணுவதற்கு எதிர்பார்க்கப்படுகின்றது.

இதேவேளை காலை 10மணிவரை 30 வீதமான வாக்குகள் அளிக்கப்பட்டுள்ளன.இதேவேளை பாதுகாப்பு கடமைகளில் பொலிஸார் மற்றும் ஊர்காவற்படையினர் ஈடுபட்டுவருகின்றனர்.

இலங்கையின் ஒன்பதாவது ஜனாதிபதித் தேர்தல் இன்று சனிக்கிழமை  (21) காலை 7.00 மணிக்கு ஆரம்பமாகி நடைபெற்று வருகின்றது.

இதன்படி, கிளிநொச்சி மாவட்டத்தில் இன்றைய தினம் காலை 10.00 மணிவரை 27.14 வீதமான வாக்கு பதிவு இடம்பெற்றிருக்கின்றது.

யாழில் காலை 10 மணிவரை 22.53% வாக்குகள் செலுத்தப்பட்டுள்ளதாக யாழ்ப்பாண மாவட்ட செயலக தகவல்கள் தெரிவிக்கின்றன.

இதுவரை அரசியல் பிரமுகர்களான அமைச்சர் டக்ளஸ் தேவானந்தா, நாடாளுமன்ற உறுப்பினர்களான. அங்கஜன் இராமநாதன், தர்மலிங்கம் சித்தார்த்தன், ஈ.பி.ஆர்.எல்.எவ் தலைவர் சுரேஷ் பிரேமச்சந்திரன் ஆகியோர் வாக்குகளை செலுத்தியுள்ளனர்.

காலை 10.00 மணி வரை முல்லைத்தீவில்  28.61% வாக்குகள் பதிவாகியுள்ளதாக மாவட்ட அரசாங்க அதிபர் அ.உமாமகேஸ்வரன் தெரிவித்தார்

தேர்தல் கள நிலவரம் தொடர்பில் சற்று முன்னர் நடாத்திய ஊடகவியலாளர் சந்திப்பிலோயே அவர் இவ்வாறு தெரிவித்தார்

வன்னி தேர்தல் தொகுதியில் முல்லைத்தீவு மாவட்டத்திற்குரிய ஜனாதிபதி தேர்தல் வாக்களிப்பு நடவடிக்கைகள்  காலை 7 மணிக்கு 137  வாக்களிப்பு நிலையங்களிலும் ஆரம்பிக்கப்பட்டுள்ளது மக்கள் ஆர்வமாக வாக்களித்தவாறு இருக்கிறார்கள்

முல்லைத்தீவு மாவட்டத்தில் 86,889 வாக்காளர் வாக்களிக்க தகுதிபெற்றுள்ளார்கள் இன்று காலை 10 மணி வரை 24,859 பேர் வாக்களித்துள்ளார்கள் அதேபோல் முல்லைத்தீவு மாவட்டத்திலே 35,66 பேர் தபால் மூல வாக்களிப்புக்கு தகுதிபெற்றுள்ளார்கள் 3,515 பேர் வாக்களித்துள்ளார்கள் முல்லைத்தீவு மாவட்டத்தில் சுமுகமாகவும் அமைதியாகவும் நடைபெற்று வருகிறது.