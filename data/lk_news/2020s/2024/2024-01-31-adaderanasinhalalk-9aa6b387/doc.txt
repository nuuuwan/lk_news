අමෙරිකානු ප්‍රහාරක යානයක් කඩා වැටෙයි

දකුණු කොරියානු බටහිර මුහුද ට F - 16 මාදිලියට අයත් අමෙරිකානු ප්‍රහාරක යානයක් කඩා වැටී ඇති බව විදෙස් මාධ්‍ය වාර්තා කරයි.

අමෙරිකාවට අයත් F - 16 ප්‍රහාරක යානයක් දකුණු කොරියාවේදී මෑත කාලයේදී අනතුරට ලක්වූ දෙවැනි අවස්ථාව මෙය වෙයි.

යානය කඩා වැටෙන අවස්ථාවේදී එහි සිටි නියමුවා ඉන් ඉවතට පැන ඇති අතර පැයකට පමණ පසුව ඔහුව බේරා ගැනීමට දකුණු කොරියානු "බේරාගැනීමේ කණ්ඩායම" සමත්විය.

දකුණු කොරියානු බටහිර මුහුදු තීරයේ කඳවුරු දෙකක් අමෙරිකානු ගුවන් හමුදාව විසින් භාවිත කරයි.

පසුගිය දෙසැම්බර් මාසයේදීද පුහුණු සැසියක් අතරතුර F - 16 යානයක් කඩා වැටුණු අතර පසුව එහි නියමුවාව බේරා ගැනුණි.