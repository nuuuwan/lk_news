கார்த்திகை பூ விவகாரம் டி.எஸ்.ஐ. நிறுவனத்துக்கு நன்றி தெரிவிப்பு

தியாகி பொன். சிவகுமாரனை சபையில் நினைவு கூர்ந்த தமிழ் தேசிய மக்கள் முன்னணி எம்.பி.யான செல்வராஜா கஜேந்திரன் டி.எஸ்.ஐ. பாதணி தயாரிப்பு நிறுவனத்திற்கும் நன்றி தெரிவித்தார்.

பாராளுமன்றத்தில் புதன் கிழமை (5) இடம்பெற்ற நாட்டின் கல்வி நடவடிக்கைகள் தொடர்பான பிரச்சினை தொடர்பில் சபை ஒத்திவைப்பு வேளை விவாதத்தில் உரையாற்றுகையிலேயே இவ்வாறு தெரிவித்த அவர் மேலும் பேசுகையில்,

சிங்கள பிரிவினைவாத்துக்கு எதிராக முத்த மாவீரரான தியாகி பொன் சிவகுமாரனுக்கு எமது அஞ்சலியை தெரிவித்து நினைவு கூருகின்றேன்.

அதேவேளை தமிழனத்தின் தேசிய பூவான கார்த்திகை மலரை பாதணியில் பொறித்த டி.எஸ்.ஐ. பாதணி தயாரிப்பு நிறுவனத்திற்கு நாமும் தமிழ் மக்களும் காட்டிய எதிர்பை ஏற்றுக் கொண்ட அவர்கள் அவ்வாறு கார்த்திகைப் பூ பொறிக்கப்பட்ட பாதணிகள் மீள பெற்றுக்கொள்ள நடவடிக்கை எடுத்துள்ளனர்.

இதற்காக அந்த நிறுவனத்திற்கு தமிழ் மக்கள் சார்பாக எமது நன்றிகளை தெரிவித்துக்கொள்கின்றோம் என்றார்.