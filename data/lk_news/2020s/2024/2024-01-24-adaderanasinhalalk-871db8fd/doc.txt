පාකිස්තාන සම්භවය බශීර් ට හරහට හිටියි

සිය මංගල ටෙස්ට් තරගය සඳහා හෙට (25) සහභාගීවීම ට හැකි වෙතැයි සිහින මවමින් සිටි එංගලන්ත යොවුන් ක්‍රීඩක ෂොයිබ් බශීර් ට එම අවස්ථාව අහිමිවී තිබේ.

බශීර් සරේ ප්‍රාන්තයේ උපත ලබා ඇති නමුත් ඔහුගේ දෙමව්පියන් පාකිස්තාන සම්භවයක් සහිත පුද්ගලයින් ය.

ඉන්දීය - පාකිස්තාන අර්බුදය හේතුවෙන් ඔහුට වීසා නිකුත් කිරීම ප්‍රමාද වන්නට ඇතැයි සැලකෙයි.

පාකිස්තාන සම්භවයක් සහිත මොයීන් අලී, උස්මාන් ක්වාජා වැනි ක්‍රීඩකයින් ටද එවැනි දුෂ්කරතා මීට පෙර ඇතිවුණි.

සිය ජාතිකයින් ට වීසා නිකුත් කිරීමේදී සම තත්ත්වයෙන් සලකන ලෙස එංගලන්ත බලධාරීන් ඉන්දියාවට දැනුම්දී තිබේ.

මේ අතර එංගලන්ත නායක බෙන් ස්ටෝක්ස් පවසා අත්තේ දෙරට අතර පළමු ටෙස්ට් තරගය වර්ජනය කිරීමට තමාට සිතුවිල්ලක් ඇතිවූ බවය.

තම ක්‍රීඩකයාට ඉන්දීය බලධාරීන් සැලකූ ආකාරය ගැන කලකිරීමෙන් තමා එය පැවසූ බව ඔහු කියා තිබේ.

මේ අතර එංගලන්ත මාධ්‍ය මීට සුළු මොහොතකට පෙර වාර්තා කළේ බශීර් ගේ වීසා නිකුත් කළ බවය.

ඒ අනුව ඔහුට සති අන්තයේ එංගලන්ත කණ්ඩායම සමග එක්වීමට හැකි වෙතැයි බලධාරීන් පවසයි.