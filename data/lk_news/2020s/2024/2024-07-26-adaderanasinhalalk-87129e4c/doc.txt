රට රැකියා සිහින ‍පෙන් වූ ජාවාරම්කරුවන් 12ක් අත්අඩංගුවට

ජූලි මස 22 වන දින සිට අද (26) දක්වා ගතවූ දින 5ක කාලය තුළ විදෙස් රැකියා ජාවාරම් සිදුකළ වංචාකරුවන් 12දෙනෙකු ශ්‍රී ලංකා විදේශ සේවා නියුක්ති කාර්යාංශයේ විශේෂ විමර්ශන අංශයේ නිලධාරීන් විසින් අත්අඩංගුවට ගෙන තිබේ.

කටාර්, නවසීලන්තය, මැලේසියාව, රුමේනියාව හා කැනඩාව යන රටවල රැකියා ලබාදෙන බව පවසා මුදල් වංචා කළ කාන්තාවන් 05 දෙනෙකු ඇතුළු 12 දෙනෙක් මෙලෙස අත්අඩංගුවට ගෙන ඇත.

ශ්‍රී ලංකා විදේශ සේවා නියුක්ති කාර්යාංශයේ වලංගු බලපත්‍රයක් නොමැතිව නවසීලන්තයේ රැකියා සඳහා සම්මුඛ පරීක්ෂණ පැවැත්වූ කුරුණෑගල නීති විරෝධි ආයතනයක් ද වටලා ඇති අතර එහි තිබී ජීව දත්ත පත්‍රිකා හා තවත් ලේඛන අඩංගු ලිපිගොනු 108ක්ද නිලධාරීන් විසින් සිය භාරයට ගෙන තිබේ.