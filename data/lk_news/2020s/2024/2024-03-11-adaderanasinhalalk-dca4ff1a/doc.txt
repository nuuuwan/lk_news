96 වන ඔස්කා සම්මාන උළෙල ඇරඹෙයි

96 වන ඔස්කා ඇකඩමි සම්මාන උළෙල මේ වන විට අමෙරිකාවේ ලොස් ඇන්ජලිස් නුවර පිහිටි ඩොල්බි රංග ශාලාවේ දී පැවැත්වුණි.

මෙහිදී හොඳම සහාය නිළිය ලෙස Da’Vine Joy Randolph,  "The holdovers"  චිත්‍රපටිය වෙනුවෙන් සම්මාන දිනා ගත්තාය.

හොඳම සහාය නළුවා ලෙස Robert Downey Jr විසින් "Oppenheimer" චිත්‍රපටිය වෙනුවෙන් සම්මාන දිනාගැනීමට සමත් විය.

හොඳම ජාත්‍යන්තර විශේෂාංග චිත්‍රපටිය ලෙස ‘‘ද සෝන් ඕෆ් ඉන්ටරෙස්ට්‘‘  චිත්‍රපටය සම්මාන හිමිකර ගත්තේය.

එහිදී එම චිත්‍රපටියේ පිටපත් රචකයා සහ අධ්‍යක්ෂකවරයා වු ජොනතන් ග්ලේසන්, ගාසා තීරයේ සිදුකරන අමානුෂික ප්‍රහාර සම්බන්ධයෙන් ද අදහස් පළ කළේය.

මේ අතර හොඳම ගීතයට හිමි සම්මානය හිමිකරගත්තේ  "Barbie" චිත්‍රපටියේ "What Was I Made For" යන ගීතය රචනා කළ Billie Eilish සහ ඇයගේ සහෝදරයා වන Finneas O'Connell විසිනි.

"Poor Things" චිත්‍රපටයේ රඟපෑ Emma Stone හොඳම නිළිය ලෙස සම්මානයෙන් පිදුම් ලැබුවාය.

Cillian Murphy හොඳම නළුවා සම්මානය හිමි කර ගත්තේ "Oppenheimer" චිත්‍රපටය වෙනුවෙනි.

එමෙන්ම හොඳම අධ්‍යක්ෂණය සඳහා වූ සම්මානය හිමිකර ගත්තේ ද "Oppenheimer" චිත්‍රපටය අධ්‍යක්ෂණය කළ  Christopher Nolan  විසිනි.

96 වන ඔස්කා සම්මාන උළලේ හොඳම චිත්‍රපටයට හිමි සම්මානය ද හිමිකර ගැනීමට සම්ත් වුයේ "Oppenheimer" චිත්‍රපටයයි.

මීට අමතරව Best Cinematography, Best Original Score, සහ Best editing යන සම්මාන ද හිමි වූයේ "Oppenheimer" චිත්‍රපටයටයි.

ඒ අනුව 96 වන ඔස්කා සම්මාන උළෙලේ නිර්දේශ වු සම්මාන 13න් සම්මාන7ක් "Oppenheimer" චිත්‍රපටය විසින් දිනාගැනීම සුවිශේෂී සිද්ධියක් විය.