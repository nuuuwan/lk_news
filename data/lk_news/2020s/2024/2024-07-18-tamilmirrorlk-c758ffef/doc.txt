4 வயதுச் சிறுமி கொலை செய்யப்பட்டது உறுதியானது

கேகாலை - ருவன்வெல்ல பொலிஸ் பிரிவுக்குட்பட்ட பகுதியில் கிணற்றில் இருந்து சடலமாக கண்டெடுக்கப்பட்ட 4 வயதுச் சிறுமி கொலை செய்யப்பட்டுள்ளதாக பொலிஸார் தெரிவித்துள்ளனர்.

கடந்த செவ்வாய்கிழமை இரவு 11.17 இற்கும் காலை 5.30 இற்கும் இடையில் யட்டியந்தோட்டை பிரதேசத்தில் நான்கு வயது சிறுமி ஒருவர் கிணற்றில் விழுந்து உயிரிழந்தார்.

குறித்த சிறுமியை கிணற்றில் வீசி தாய் கொலை செய்துள்ளதாக பொலிஸாரின் ஆரம்பகட்ட விசாரணைகளில் இருந்து தெரியவந்துள்ளது.

உயிரிழந்த சிறுமியின் தாய் மற்றும் தந்தை பேச்சு குறைபாடுள்ளனர் என்பதுடன், தாய் சுகயீனம் காரணமாக கரவனெல்ல வைத்தியசாலையில் பொலிஸ் பாதுகாப்பில் சிகிச்சை பெற்று வருகின்றார்.

சிறுமியின் சடலம் உறவினர்களிடம் ஒப்படைக்கப்பட்டுள்ளதுடன், சம்பவம் தொடர்பான மேலதிக விசாரணைகளை ருவன்வெல்ல பொலிஸார் மேற்கொண்டு வருகின்றனர். R