'இசை அசுரன்'  ஜீ. வி. பிரகாஷ் குமார் நடிக்கும் 'பிளாக்மெயில்' பட அப்டேட்

தேசிய விருது பெற்ற இசையமைப்பாளரும், முன்னணி நட்சத்திர நடிகருமான ஜீ. வி பிரகாஷ் குமார் முதன்மையான கதாபாத்திரத்தில் நடித்திருக்கும் 'பிளாக்மெயில்' எனும் திரைப்படத்தினை பற்றிய புதிய தகவல்களை படக்குழுவினர் பிரத்யேக புகைப்படத்துடன் வெளியிட்டுள்ளனர்.

இயக்குநர் மு.மாறன் இயக்கத்தில் உருவாகி வரும் 'பிளாக்மெயில்' எனும் திரைப்படத்தில் ஜீ. வி. பிரகாஷ் குமார், தேஜு அஸ்வினி, ஸ்ரீகாந்த் , பிந்துமாதவி  'வேட்டை' முத்து குமார், ரெடின் கிங்ஸ்லி, ரமேஷ் திலக், ஹரி பிரியா உள்ளிட்ட பலர் நடித்திருக்கிறார்கள்.

கோகுல் பினோய் ஒளிப்பதிவு செய்திருக்கும் இந்த திரைப்படத்திற்கு டி. இமான் இசையமைத்திருக்கிறார்.  கிரைம் திரில்லர் ஜேனரிலான இந்த திரைப்படத்தை ஜெ டி எஸ் ஃபிலிம் ஃபேக்டரி நிறுவனம் சார்பில் தயாரிப்பாளர் ஜெயக்கொடி அமல்ராஜ் தயாரித்திருக்கிறார்.

இப்படத்தின் படப்பிடிப்பு பணிகள் முழுமையாக நிறைவடைந்து விட்டது என்றும், தற்போது இப்படத்தில் டப்பிங் பணிகள் தொடங்கப்பட்டிருக்கிறது என்றும் படக் குழுவினர் பிரத்யேகப் புகைப்படத்தை வெளியிட்டு உற்சாகமாக அறிவித்துள்ளனர்.