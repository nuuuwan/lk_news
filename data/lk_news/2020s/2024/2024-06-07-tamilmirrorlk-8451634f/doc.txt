மின்கட்டணம் குறையும் முறை

மின்கட்டணம் ஜூலை  மாதம் முதலாம் திகதியில் இருந்து குறைக்கப்படும் என  மின்சக்தி  மற்றும் வலுசக்தி அமைச்சர் காஞ்சன விஜேசேகர தெரிவித்துள்ளார்.

0-30 வரையான அலகுகளை கொண்ட மின்பாவனைகளில் ஓர் அலகுக்கு அறவிடப்படும் 8 ரூபாவை 6 ரூபாவாக குறைப்பதற்கும், 30 -60 மின்பாவனையில் ஓர் அலகுக்காக அறவிடப்படும்  20 ரூபாவை  9 ரூபாவாக குறைப்பதற்கும் நடவடிக்கை எடுக்கப்படும் என்றார்.

பாராளுமன்றத்தில்  வியாழக்கிழமை (06)  மின்சார சபை மறுசீரமைப்பு சட்டமூலத்தின் மீதான விவாதத்தை ஆரம்பித்து வைத்து உரையாற்றுகையிலேயே இவ்வாறு தெரிவித்த  அவர் மேலும்  பேசுகையில்,

நான்கு மாதங்களுக்கு ஒருமுறை மின்கட்டணம் திருத்தம் தொடர்பான கொள்கை காணப்படுகிறது. இதற்கு அமைச்சரவை அங்கீகாரம் வழங்கியுள்ளது.  இதற்கமைய மின்கட்டணம் திருத்தம் தொடர்பான யோசனையை கடந்த வாரம் நிறைவு செய்தோம்.

அதனடிப்படையில்,  60-90 வரையான அலகுகளில் ஓர் அலகுக்குஅறவிடப்படும் 30 ரூபாவை 18 ரூபாவாக குறைப்பதற்கும், 120 மின்பாவனையில் ஓர் அலகுக்கு  அறவிடப்படும் 50 ரூபாவை 30 ரூபாவாக குறைப்பதற்கும்  திருத்தங்கள் முன்வைக்கப்படும் என்றார்.