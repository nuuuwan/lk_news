நாட்டின் வெவ்வேறு பகுதிகளில் மேற்கொள்ளப்பட்ட சுற்றிவளைப்பில் போதைப்பொருட்களுடன் ஆறு சந்தேகநபர்கள்  கைது

நாட்டின் வெவ்வேறு பகுதிகளில் நேற்று செவ்வாய்க்கிழமை (24) பொலிஸாரினால் மேற்கொள்ளப்பட்ட சுற்றிவளைப்பில் ஐஸ் போதைப்பொருள் மற்றும் ஹெரோயின் போதைப்பொருளுடன் ஆறு சந்தேகநபர்கள்  கைது செய்யப்பட்டுள்ளனர்.

மாதம்பிட்டிய பொலிஸ் பிரிவிற்குட்பட்ட  ரன்முது செவன குடியிருப்பில் ஐஸ் போதைப்பொருளுடன் சந்தேகநபர்கள் மூவர் கைது செய்யப்பட்டுள்ளனர்.

கைது செய்யப்பட்ட சந்தேகநபர்கள் 23 மற்றும் 25 வயதுடைய மோதரை, கொழும்பு 15 பகுதியைச் சேர்ந்தவர்களாவர்.

கைது செய்யப்பட்ட மூன்று சந்தேகநபர்களிடமிருந்தும் 15 கிராம் 650 மில்லிகிராம் ஐஸ் போதைப்பொருள், 08 கிராம் 450 மில்லிகிராம் ஐஸ் போதைப்பொருள் மற்றும் 10 கிராம் 350 மில்லிகிராம் ஐஸ் போதைப்பொருள் கைது செய்யப்பட்டுள்ளது.

இதேவேளை, கல்கிசை பொலிஸ் பிரிவுக்குட்பட்ட சேனா வீதியில் மேற்கொள்ளப்பட்ட திடீர் சோதனையில், 5 கிராம் 500 மில்லி கிராம் ஹெரோயின் போதைப்பொருளுடன் சந்தேக நபர் கைது செய்யப்பட்டுள்ளார்.

அத்தோடு, பொரளை பொலிஸ் பிரிவுக்குட்பட்ட சர்பன்டைன் வீதியில் 07 கிராம் ஹெரோயின் போதைப்பொருள் வைத்திருந்த சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேகநபர் 51 வயதுடைய பொரளை, கொழும்பு 08 பகுதியைச் சேர்ந்தவராவார்.

கைது செய்யப்பட்டவரிடம் மேற்கொள்ளப்பட்ட விசாரணையின் போது, வழங்கப்பட்ட தகவலின் அடிப்படையில் ஹெரோயின் போதைப்பொருள் விற்பனை செய்த சந்தேக நபர் கைது செய்யப்பட்டதோடு, போதைப்பொருள்  விற்பனை செய்த 1,917,900 ரூபா பணமும் கைப்பற்றப்பட்டுள்ளது.