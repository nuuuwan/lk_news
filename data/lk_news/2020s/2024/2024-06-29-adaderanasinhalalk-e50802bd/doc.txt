රුසියානු යුද්ධයෙන් තුවාල ලැබූ ශ්‍රී ලාංකිකයන් එන්න බෑ කියයි

කුලී හමුදා සඳහා එක්වීමට රුසියාවට ගිය ශ්‍රී ලාංකිකයන්ගෙන් තුවල ලැබු අය අතරින් පිරිසක් නැවත ශ්‍රී ලංකාවට පැමිණීමට අකමැති බව විදේශ කටයුතු රාජ්‍ය අමාත්‍ය තාරක බාලසූරිය මහතා පවසයි.

රුසියාවේ පුරවැසිභාවය ලැබෙනු ඇතැයි ඔවුන්ගේ බලාපොරොත්තුව බවද රාජ්‍ය අමාත්‍යවරයා සඳහන් කළේය.

මේ අතර මියගිය අයට වන්දි ගෙවීමට රුසියානු රජය පියවර ගනිමින් සිටින බවද තාරක බාලසූරිය මහතා අද (29) කෑගල්ලේදී පැවසීය.

"අපි කණ්ඩායමක් රුසියාවට ගොස් රුසියාවේ ආරක්ෂක නියෝජ්‍ය අමාත්‍යවරයා හා විදේශ කටයුතු නියෝජ්‍ය අමාත්‍යවරයා සමග රාජ්‍ය තාන්ත්‍රික මට්ටමින් සාකච්ජා කළා. එහිදි අපට දැනුම්දී තිබුණා 464 දෙනෙක් ගැන."

මෙම සිද්ධිය ගැන තොරතුරු සොයා බැලීමට විදේශ කටයුතු රාජ්‍ය අමාත්‍ය තාරක බාලසූරිය, පාර්ලිමේන්තු මන්ත්‍රීවරුන් වන ගාමිණී වලේබොඩ, දයාසිරි ජයසේකර මහතා ඇතුළු රාජ්‍ය නිලධාරීන් 8 දෙනෙකු පසුගියදා දිවයිනෙන් පිටත්ව ගොස් තිබුණි.