'சைலன்ட்'டுக்காக பின்னணி பாடகி சித்ரா பாடிய 'தாயே தாயே..' பாடல் வெளியீடு

அறிமுக நடிகர் கணேச பாண்டி நடிப்பில் உருவாகி இருக்கும் 'சைலன்ட் 'எனும் திரைப்படத்தில் இடம்பெற்ற 'தாயே தாயே..' எனத் தொடங்கும் பாடலும், பாடலுக்கான காணொளியும் வெளியிடப்பட்டிருக்கிறது. இந்த பாடலை தேசிய விருது பெற்ற பின்னணி பாடகியான சித்ரா பாடியிருக்கிறார்.

அறிமுக இயக்குநர் கணேச பாண்டி இயக்கத்தில் உருவாகி இருக்கும் 'சைலன்ட்' எனும் திரைப்படத்தில் கணேச பாண்டி, ஆராத்யா, முரளி ராம், ராமச்சந்திரன் துரைராஜ், சாந்தி ஆனந்த், காயத்ரி ரமா, ஸ்வேதா, ஃபைசல், நமிதா மாரிமுத்து, ராம் சுரேஷ், கானா பிரான்சிஸ் உள்ளிட்ட பலர் நடித்திருக்கிறார்கள்.

டி. சமய முரளி இசையமைத்திருக்கும் இந்த திரைப்படத்தை எஸ் ஆர் ட்ரீம் ஸ்டுடியோஸ்  எனும் நிறுவனம் சார்பில் தயாரிப்பாளர் ராம் பிரகாஷ் தயாரித்திருக்கிறார்.

எதிர்வரும் 29 ஆம் திகதியன்று பட மாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தில் இடம்பெற்ற 'தாயே தாயே என் தெய்வமே..' எனத் தொடங்கும் பாடலும், பாடலுக்கான காணொளியும் வெளியிடப்பட்டிருக்கிறது.

இந்தப் பாடலை பாடலாசிரியர் சமய முரளி எழுத பின்னணி பாடகி சித்ரா பாடியிருக்கிறார். இந்த பாடலின் காணொளியில் தாய்க்கும் பாலின சிறுபான்மையோர் என கருதப்படும் திருநங்கை ஒருவருக்கும் இடையேயான உணர்வுபூர்வமான தொப்புள் கொடி உறவு காட்சிப்படுத்தப்பட்டிருப்பதால் ரசிகர்களை வெகுவாக கவர்ந்திருக்கிறது.