பால்புதுமையின சமூகப் பிரதிநிதிகள் சபாநாயகரை சந்தித்தனர்

பால்புதுமையினர் (LGBTIQ+) சமூகப் பிரதிநிதிகள் குழு சபாநாயகர் மஹித்த யாப்பா அபேவர்தனவை திங்கட்கிழமை (12) சந்தித்து கலந்துரையாடியுள்ளனர்.

பாராளுமன்ற உறுப்பினர் பிரேம்நாத் சி தொலவத்தவினால் பாராளுமன்றத்தில் சமர்ப்பிக்கப்பட்டுள்ள இலங்கையில் LGBTQ+ உரிமைகளை அங்கீகரிப்பதற்காக குற்றவியல் சட்டத்தில் திருத்தம் செய்வதற்கான  சட்டமூலம் குறித்து கவனம் செலுத்துமாறு சபாநாயகரை வலியுறுத்துவதே இச்சந்திப்பின் நோக்கமாகும்.

மேலும், இலங்கையில் வாழும் LGBTIQ+ சமூகம் எதிர்நோக்கும் பிரச்சினைகள் தொடர்பாக LGBTIQ+ சமூகப் பிரதிநிதிகள் மற்றும் சபாநாயகர் ஆகியோர்  நீண்ட நேரம் கலந்துரையாடினர்.

Meet by NextGenSL என்ற சபாநாயகர் உடனான இந்த சந்திப்பை ஏற்பாடு செய்வதற்கு அனைத்து கட்சி இளைஞர் அமைப்பு உதவியளித்தது, இதில் பாராளுமன்ற பதில் செயலாளர் நாயகம் ஹன்ச அபேரத்னவும் கலந்துகொண்டார்.