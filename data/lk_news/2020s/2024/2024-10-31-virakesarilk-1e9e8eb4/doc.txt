முன்னாள் ஜனாதிபதிசந்திரிகாவின் கணவரின் கொலையில் ஜேவிபிக்கு தொடர்புள்ளது – ரணில்

முன்னாள் ஜனாதிபதி சந்திரிகா குமாரதுங்கவின் கணவரின் படுகொலையுடன் ஜேவிபிக்கு தொடர்புள்ளது என முன்னாள் ஜனாதிபதி ரணில்விக்கிரமசிங்க தெரிவித்துள்ளார்.

முன்னாள் ஜனாதிபதிகளான சந்திரிகா குமாரதுங்க மகிந்த ராஜபக்ச ஆகியோருக்கு வழங்கப்பட்ட தனிச்சலுகைகளை விலக்கி;க்கொள்வது குறித்து அரசாங்கம் தீர்மானித்துள்ளமை குறித்து கருத்து தெரிவிக்கையிலேயே ரணில்விக்கிரமசிங்க இதனை தெரிவித்துள்ளார்.

முன்னாள் ஜனாதிபதி சந்திரிகா குமாரதுங்கவின் கணவர் விஜயகுமாரதுங்க கொலையில் ஜேவிபிக்கு தொடர்புள்ளது சந்திரிகாகுமாரதுங்கவின் ஒரு கண் குண்டுவெடிப்பினால் பாதிக்கப்பட்டுள்ளது.

அவர் ஒருபோதும் எனக்கு ஆதரவளிக்கவில்லை,மைத்திரிபால சிறிசேனவிற்கு ஆதரவளிப்பதற்காக நாங்கள் இருவரும் இணைந்து செயற்பட்டோம்.

முன்னாள் ஜனாதிபதி மகிந்த ராஜபக்ச தனது ஆதரவை இழந்துள்ளமை வேறு விடயம் ஆனால்; அவரது பாதுகாப்பை குறைக்க முடியாது. அவர் யுத்தத்தை முடிவிற்கு கொண்டுவந்தவர் என்கின்றபோது அவரது பாதுகாப்பு குறித்து கவனம் செலுத்தவேண்டும்.