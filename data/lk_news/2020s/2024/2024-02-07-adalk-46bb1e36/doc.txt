චිලී හිටපු ජනපති හෙලිකොප්ටර් අනතුරකින් ජීවිතක්ෂයට

චිලියේ හිටපු ජනාධිපති සෙබස්තියන් පිනේරා මහතා හෙලිකොප්ටර් අනතුරක් හේතුවෙන් ජීවිතක්ෂයට පත්ව ඇති බව ජාත්‍යන්තර මාධ්‍ය වාර්තා කරයි. දකුණු ඇමෙරිකානු රටක් වන චිලීහි ජනාධිපතිධුරය දෙවතාවක් දරූ සෙබස්තියන් පිනේරා මහතා එරට ප්‍රමුඛ පෙළේ ව්‍යාපාරිකයෙක් වෙයි.

මිය යන විට ඔහු 74 වැනි වියේ පසුවිය. චිලී අභ්‍යන්තර කටයුතු අමාත්‍යාංශය විසින්ද මෙම මරණය තහවුරු කර තිබේ.

සාර්ථක ව්‍යාපාරිකයෙකු වන පිනේරා, ඔහුගේ පළමු 2010 සිට 2014 ජනාධිපති ධුර කාලය තුළ වේගවත් ආර්ථික වර්ධනයක් සහ විරැකියාවේ දැඩි පහත වැටීමකට චීලී රාජ්‍ය ගෙන ගියේ ආසන්න රටවල් මන්දගාමී වර්ධනයකට මුහුණ දෙමින් සිටින විටය.

කෙසේ වෙතත් 2018 සිට 2022 දක්වා ඔහුගේ දෙවන ජනාධිපති ධුර කාලය මානව හිමිකම් උල්ලංඝනය කිරීම් පිළිබඳ චෝදනාවලට තුඩු දුන් අසමානතාවයට එරෙහි ප්‍රචණ්ඩ විරෝධතා වලින් පිරී ගියේය.

ඩොලර් බිලියන 3ක පමණ ධනයකට හිමිකම් ගිය පිනේරා චිලීහි පස්වැනි ධනවත්ම  පුද්ගලයා වෙයි.  ඔහු වසර 20 කට ආසන්න කාලයක් විශ්ව විද්‍යාල කිහිපයක අධ්‍යාපනඥයෙකු ලෙසත් අන්තර්-ඇමරිකානු සංවර්ධන බැංකුවේ සහ ලෝක බැංකුවේ උපදේශකයෙකු ලෙසත් සේවය කළේය.

1970 සිට 1990 දක්වා ව්‍යාපාරිකයෙකු ලෙස ඔහු දේපල වෙළඳාම් ඇතුළු විවිධ කර්මාන්තවල සේවය කළේය. ඔහු ප්‍රධාන ගුවන් සමාගම්වල මෙන්ම විදුලි සංදේශ, දේපළ වෙළඳාම් සහ විදුලි සමාගම්වල කොටස් දරයි. ඔහු රටේ විශාලතම ක්‍රෙඩිට් කාඩ් සමාගමක් ද නිර්මාණය කළේය. 2009 දී ඔහු තම ව්‍යාපාර කළමනාකරණය වෙනත් අයට පවරා දුන්නේය.