எல்பிட்டிய பிரதேச சபை தேர்தல் ஒக்டோபர் 26  இல்

எதிர்வரும் ஒக்டோபர் மாதம் 26 ஆம் திகதி எல்பிட்டிய பிரதேச சபைக்கான தேர்தல் நடைபெறவுள்ளதாக காலி மாவட்ட தேர்தல் அதிகாரி தெரிவித்துள்ளார்.

எல்பிட்டிய பிரதேச சபைக்கான வேட்புமனுக்களை கையளிக்கும் கால அவகாசம் இன்று (12) நண்பகல் 12 மணியுடன் நிறைவடைந்த நிலையில், வேட்புமனு நிராகரிப்புக்கான கால அவகாசம் பிற்பகல் 1.30 மணி வரை வழங்கப்பட்டிருந்தது.

அதன்படி, மொத்தம் 09 பதிவு செய்யப்பட்ட அரசியல் கட்சிகளும் 02 சுயேச்சைக் குழுக்களும் வேட்புமனுக்களை கையளித்திருந்தன.