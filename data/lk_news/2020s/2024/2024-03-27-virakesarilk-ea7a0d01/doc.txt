கோட்டா பதவியிலிருந்து அகற்றப்பட்டதன் பின்னணியில் பலம் வாய்ந்த வெளிநாடு -சபாநாயகர் தெரிவித்திருப்பது குறித்து முழுமையான விசாரணையை கோருகின்றார் பிரசன்ன

முன்னாள் ஜனாதிபதி கோட்டாபய ராஜபக்சவை பதவியிலிருந்து அகற்றப்பட்டதன் பின்னணியில் வெளிநாட்டு சக்திகள் உள்ளதாக  சபாநாயகர் தெரிவித்துள்ளமை குறித்து முழுமையான விசாரணைகள் இடம்பெறவேண்டும் என அமைச்சர் பிரசன்ன ரணதுங்க வேண்டுகோள் விடுத்துள்ளார்.

மார்ச் 21ம் திகதி சபாநாயகர் இது குறித்து பகிரங்கமாக அறிவித்துள்ள போதிலும் ஏன்  ஆளும்கட்சி உட்பட அனைத்து கட்சிகளும் அமைதியாக உள்ளன என ஐலண்ட் நாளிதழ் எழுப்பிய கேள்விக்கு பதிலளிக்கையிலேயே பிரசன்ன ரணதுங்க இதனை தெரிவித்துள்ளார்.

2019 ம் ஆண்டு உயிர்த்த ஞாயிறுதாக்குதல் குறித்து விசாரணையை கோரும் அரசியல்கட்சிகள்  நாடாளுமன்ற உறுப்பினர்கள் ஏன் இந்த விடயம் குறித்து அமைதியாக உள்ளனர் என்ற ஐலண்ட் கேள்வி எழுப்பியதற்கு பதிலளித்துள்ள பிரசன்ன ரணதுங்க தான் அரசியல் கட்சி தலைவர்களின் கூட்டத்தில்இது குறித்து கேள்வி எழுப்பவுள்ளதாக தெரிவித்துள்ளார்.

மே 9 2022 இல் அரகலய செயற்பாட்டாளர்கள் மீது இடம்பெற்ற தாக்குதலை தொடர்ந்து நாடாளவியரீதியில் ஸ்ரீலங்காபொதுஜனபெரமுனவை சேர்ந்தவர்களை இலக்குவைத்து  மேற்கொள்ளப்பட்ட தாக்குதல்கள் குறித்த விசாரணைகள் தனக்கு திருப்தியளிக்கவில்லை எனவும் அவர் குறிப்பிட்டுள்ளார்.

திட்டமிட்ட கும்பலால் இழைக்கப்பட்ட வன்முறைகளால் சொத்துக்களை இழந்த பல அரசியல்வாதிகளால் நானும் ஒருவன் நான் மனித உரிமை ஆணைக்குழுவிடம் முறைப்பாடுசெய்துள்ளேன் வீடியோக்களை மனித உரிமை ஆணைக்குழுவிடம் வழங்கியுள்ளேன்  அவர்கள் முன்னிலையில் இரண்டு தடவை விசாரணைகளிற்காக ஆஜராகியுள்ளேன் ஆனால் மிகவும் மந்த கதியிலேயே விசாரணைகள் இடம்பெறுகின்றன எனவும் அவர் தெரிவித்துள்ளார்.