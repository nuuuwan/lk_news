உயிர்த்த ஞாயிறு தாக்குதல் இடம்பெற்று ஐந்து வருடங்களின் பின்னரும் இலங்கையில் ஆழமான காயங்கள் - என்ன நடந்தது என்பதை அறிவதற்கு ஆண்டவரை நம்பியிருக்கின்றோம் என்கின்றார் மல்கம் ரஞ்சித்

இஸ்லாமிய குண்டுதாரிகள் இலங்கையின் மிகவும் பயங்கரமான தற்கொலை குண்டுதாக்குதலில் 279 பேரை கொலை செய்து ஐந்து வருடங்களாகின்றன ஆனால் துயரில் சிக்குண்டுள்ள குடும்பங்கள் தாங்கள் இன்னமும் நீதிக்காக காத்திருப்பதாக தெரிவிக்கின்றனர்.

அரசாங்க உத்தியோகத்தரான சமன் சிறிமன்னவும்59- அவரது மனைவி சிரியானியும் 57  2019 ம் ஆண்டு ஏப்பிரல் 21ம் திகதி தற்கொலை குண்டுதாரி தலைநகர் கொழும்பில் உள்ள சென்அன்டனிஸ் தேவலாயத்தில் தாக்குதலை மேற்கொண்ட வேளை தங்கள் இரண்டு பிள்ளைகளை; இழந்தனர்.

பெரும்பான்மை பௌத்த நாட்டில் ஆடம்பர ஹோட்டல்கள் மற்றும் வேறு இரு கிறிஸ்தவ தேவலாயங்களையும் இலக்குவைத்தும் தாக்குதல் இடம்பெற்றது.

பரீட்சையில் சிறந்த பெறுபேறுகளை பெறுவதற்காக ஆண்டவரின் ஆசீர்வாதத்தை பெறும்நோக்கத்துடன்19 வயது மகளும் 22 மகனும் தேவாலயத்திற்கு சென்றிருந்தனர் என சிறிமணி தெரிவித்தார்.

என இழப்பு ஈடுசெய்ய முடியாதது என அவர் கண்ணீருடன் ஏஎவ்பிக்கு தெரிவித்தார்.எனது பிள்ளைகள் ஒருபோதும் திரும்பிவரமாட்டார்கள் என அவர் குறிப்பிட்டார்.

கொல்லப்பட்டவர்களில் 45 வெளிநாட்டவர்களும் உள்ளனர்-இவர்களில் பல வருட ஈவிரக்கமற்ற உள்நாட்டு யுத்தத்தின் பின்னர் இலங்கைக்கு விஜயம் மேற்கொண்ட சுற்றுலாப்பயணிகளும் காணப்பட்டனர்.

நீதிமன்ற நடவடிக்கைகள் தாமதமாவது குறித்தும் குண்டுவெடிப்புகள் தொடர்பான விசாரணைகள் மந்த நிலையில் காணப்படுவது குறித்தும் ஸ்ரீமணி கடும் அதிருப்தியடைந்துள்ளார்.

இந்ததாக்குதல் குறித்த விசாரணைகள் ஐஎஸ் அமைப்புடன் தொடர்புகளை கொண்டிருந்த உள்நாட்டு ஜிகாத் அமைப்பினரே இதனை செய்தவை என்பதை தெரியப்படுத்தின.

எனினும் உயிர்தப்பியவர்களும் தங்கள் அன்புக்குரியவர்களை இழந்த குடும்பத்தவர்களும் தற்கொலை குண்டுதாரிகளிற்கும்  இலங்கையின் புலனாய்வு பிரிவினருக்கும் இடையிலான தொடர்புகள் குறித்து விசாரணைகளை கோருகின்றனர்.

சட்டநடவடிக்கையில் ஈடுபட்ட முதல் ஆள்நான் என்கின்றார் ஸ்ரீமன்ன அதிகாரிகள் தங்கள் கடமையை சரியாக செய்யாததால் நான் நீதிமன்றம்  சென்றேன் என்கின்றார் அவர்

சிறிமன்னவும் கொல்லப்பட்டவர்களின் ஏனைய உறவினர்களும் நீதிமன்றத்தில் சமர்ப்பித்த ஆதாரங்கள் தாக்குதல் இடம்பெறுவதற்கு இரண்டு வாரங்களிற்கு முன்னரே இந்திய அதிகாரிகள் கொழும்பிற்கு எச்சரிக்கை விடுத்தனர் என்பதை வெளிப்படுத்தியுள்ளன.

முன்னாள் ஜனாதிபதி மைத்திரிபாலசிறிசேன உட்பட முக்கிய உயர் அதிகாரிகள் தாக்குதலை தடுக்க தவறினர் அலட்சியமாகயிருந்தனர் என கடந்த வருடம்இலங்கையின் உயர்நீதிமன்றம் தெரிவித்திருந்தது.

பாதிக்கப்பட்டவர்களிற்கு முன்னாள் ஜனாதிபதி உட்பட முக்கிய அதிகாரிகள் 310 மில்லியன் ரூபாய்களை நஸ்டஈடாக செலுத்தவேண்டும் எனவும்நீதிமன்றம்உத்தரவிட்டிருந்தது.

ஆறுமாதங்களிற்குள் அவர்கள் அந்த தொகையை செலுத்தவேண்டும் என நீதிமன்றம் தெரிவித்திருந்தது அவர்கள் அதனை செலுத்தவில்லை என தெரிவித்த ஸ்ரீமன்ன அடுத்த வழக்கு விசாரணை ஜூலை மாதத்திலேயே இடம்பெறவுள்ளதாக சுட்டிக்காட்டினார்.

முன்னாள் ஜனாதிபதி கோட்டாபய ராஜபக்சவுடன் நெருக்கமாக தொடர்புகளை கொண்டிருந்த புலனாய்வு அதிகாரி சுரேஸ்சாலேயிற்கும்தற்கொலை குண்டுதாரிகளிற்கும் இடையில் தொடர்பிருந்தது என வெளியான தகவல்களை இலங்கையில் தொடர்ந்தும் ஆட்சிக்கு வந்தவர்கள் விசாரணை செய்ய தவறிவிட்டனர்.

ஓய்வுபெற்ற இராணுவ அதிகாரிகயான ராஜபக்ச உயிர்த்த ஞாயிறுதாக்குதல்இடம்பெற்று ஏழு மாதங்களின் பின்னர் இலங்கையின் ஜனாதிபதியானார்.இலங்கையை பாதுகாப்பானதாக மாற்றுவேன் என அவர் தேர்தலில் பிரச்சாரம் செய்தார்.

முன்னொருபோதும் இல்லாத பொருளாதார நெருக்கடியை தொடர்ந்து ஆர்ப்பாட்டக்காரர்கள் அவரது ஜனாதிபதிமாளிகைக்குள் நுழைந்ததை தொடர்ந்து இரண்டு வருடங்களி;ற்கு முன்னர் கோட்டாபய பதவியிலிருந்து அகற்றப்பட்டார்.

அவரின் பின்னர் ஜனாதிபதியாக பதவியேற்ற ரணில்விக்கிரமசிங்க கடந்த செப்டம்பரில் சுரேஸ்சாலே குறித்து விசாரணைகளிற்கு உத்தரவிட்டார்.

எனினும் இந்த விசாரணைகளின் முன்னேற்றம்குறித்து அறிவிப்புகள் எதுவும் வெளியாகவில்லை புலனாய்வு பிரிவின் தலைவர் தொடர்ந்தும் அந்த பதவியில் நீடிக்கின்றார்.

நம்பகதன்மை மிக்க விசாரணைகள் இன்மை அரசாங்கம் குறித்த மக்களின் நம்பிக்கைக்கு பாதிப்பை ஏற்படுத்தியுள்ளது என கர்தினால் மல்கம் ரஞ்சித்தெரிவிக்கின்றார்.

நாங்கள் அரசாங்கத்தையும் பல அதிகாhகளையும் தொடர்ந்தும் விமர்சித்து கண்டித்து வந்துள்ளோம் ஆனால் எந்த பலனும் இல்லை என அவர் ஏஎப்பிக்கு தெரிவித்தார்.

உண்மையில் என்ன நடந்தது என்பதை கண்டறிய இந்த விடயத்திற்கு தீர்வை காண நாங்கள் தற்போது ஆண்டவனை நம்பியுள்ளோம் அறியாமையிலிருந்து அறிவிற்கு அழைத்து செல்லும்படி மன்றாடுகின்றோம் என அவர் தெரிவித்தார்.

யாரையும் தண்டிப்பது குறித்து நாங்கள் ஆர்வம் கொண்டிருக்கவில்லை ஆனால் யாரோ சிலர் ஏன் மக்களிற்கு ஏன் இதனை செய்தார்கள் என்பதை அறிய நாங்கள் ஆர்வமாக உள்ளோம் இதனை அறிந்துகொள்வதற்கு மக்களிற்கு உரிமையுள்ளது என கர்தினால் மல்கம் ரஞ்சித் தெரிவிததார்.