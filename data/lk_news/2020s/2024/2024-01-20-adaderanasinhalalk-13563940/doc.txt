නේවාසිකාගාරයක ගින්නකින් 13 දෙනෙකු ජීවිතක්ෂයට

මධ්‍යම චීනයේ, යැංෂැංපු ප්‍රදේශයේ පාසල් නේවාසිකාගාරයක හටගත් ගින්නකින් 13 දෙනෙකු මිය ගොස් තිබේ.

ඊයේ (19) රාත්‍රියේ නේවාසිකාගාර ගොඩනැගිල්ලක ගින්න හටගෙන ඇති බව විදෙස් මාධ්‍යය වාර්තා කරයි.

ගින්නට හේතුව මෙතෙක් අනාවරණය වී නොමැති අතර, පෞද්ගලික පාසලක් වන එම පාසලේ කළමනාකරු පොලීසිය විසින් අත්අඩංගුවට ගෙන ඇත.

පසුගිය නොවැම්බර් මාසයේ ද චීනයේ ශැංසි පළාතේ ගොඩනැගිල්ලක හටගත් ගින්නකින් පුද්ගලයින් 27 දෙනෙකු ජීවිතක්ෂයට පත් විය.