உலகளாவிய முன்னணி நாடாக அங்கீகரிக்கப்பட்ட இலங்கை

ஐக்கிய நாடுகளின் சுற்றாடல் பேரவையின்ஆறாவது அமர்வில் (UNEA-6) , சதுப்புநிலங்களை மறுசீரமைப்பதில் இலங்கை உலகளாவிய முன்னணி நாடாக அங்கீகரிக்கப்பட்டது.

ஐக்கிய நாடுகளின் சுற்றுச்சூழல் பேரவையின் ஆறாவது அமர்வு பெப்ரவரி 26ஆம் திகதி கென்யாவின் நைரோபியிலுள்ள ஐக்கிய நாடுகளின் சுற்றுச்சூழல் திட்டத்தின் (UNEP) தலைமையகத்தில் தொடங்கியது.

ஐக்கிய நாடுகளின் சுற்றுச்சூழல் பேரவையின் ஆறாவது அமர்வை உத்தியோகபூர்வமாக ஆரம்பிப்பதற்கு முன், கூட்டத்தில் ஆராய்வதற்கான அடித்தளத்தை அமைப்பதற்காக நிரந்தரப் பிரதிநிதிகளின் குழு கூடியது.

இந்த மாநாட்டின் சிறப்பம்சங்களில், சதுப்புநில மறுசீரமைப்பு முயற்சிகளில் இலங்கையை உலகளாவிய முன்மாதிரியாக எடுத்துக் கொள்ள முடியும் என சுட்டிக்காட்டப்பட்டது.

ஒரு மதிப்புமிக்க விருதைப் பெற்றுள்ள இலங்கையின் சதுப்புநில சுற்றுச்சூழல் கட்டமைப்புகளைப் பாதுகாத்தல் மற்றும் புத்துயிர் அளிப்பதில்  இலங்கை காட்டும்  அர்ப்பணிப்பு, உலகில் செயல்திறன் மிக்க சுற்றுச்சூழல் பொறுப்புணர்வுக்கு ஒரு சான்றாகக் காணப்படுகிறது.

ஐக்கிய நாடுகளின் சுற்றுச்சூழல் மாநாட்டின் ஆறாவது அமர்வு  உலகளாவிய சுற்றுச்சூழல் தொடர்பில் முடிவெடுப்பதில் முன்னணியில் உள்ளதோடு மனிதகுலத்திற்கும் இயற்கைக்கும் இடையே ஒரு புதிய உறவை உருவாக்குவதற்கும் பங்களிக்கிறது.

ஐக்கிய நாடுகளின் சுற்றுச்சூழல் பேரவையின் ஆறாவது அமர்வின் நிகழ்ச்சி நிரல், காலநிலைமாற்றம் , பல்லுயிர் இழப்பு மற்றும் சுற்றுச்சூழல் மாசுபாடு ஆகிய மூன்று நெருக்கடிகளுக்கு தீர்வு காண்பதில் பலதரப்பு ஒத்துழைப்பின் முக்கியத்துவத்திற்கு மையமாக உள்ளது.

அறிவியல் ஆராய்ச்சி, அரசியல் அர்ப்பணிப்பு மற்றும் சமூக ஈடுபாடு ஆகியவற்றில் வலுவான அடித்தளத்துடன் விரிவான சுற்றுச்சூழல் கொள்கைகளை வகுக்க அரசு நிறுவனங்கள், சிவில் சமூக அமைப்புகள், அறிவியல் சமூகங்கள் மற்றும் தனியார் துறைகளுக்கு இந்த மாநாடு ஒரு முக்கிய மன்றமாக செயல்படுகிறது.

சுற்றுச்சூழல் பிரச்சினைகளுக்கு அர்ப்பணிக்கப்பட்ட ஒரே உலகளாவிய உறுப்பினர் மன்றமாக, ஐக்கிய நாடுகளின் சுற்றுச்சூழல் பேரவையானது, கூட்டு சுற்றுச்சூழல் பொறுப்பை நோக்கமாகக் கொண்ட முக்கியமான முன்முயற்சிகள் மற்றும் புதுமையான உத்திகளுக்கு ஒரு தனித்துவமான தளத்தை வழங்குகிறது.

ஐக்கிய நாடுகளின் சுற்றாடல் மாநாட்டின் 06வது அமர்வின் ஊடாக, அடுத்த தலைமுறைக்கு நிலையான எதிர்காலத்தை உருவாக்குவதன் மூலம் நிலையான அபிவிருத்தி இலக்குகள் முன்னெடுக்கப்படுகின்றன.

பூமியின் சூழலியல் சமநிலையைப் பாதுகாப்பதற்கான உருமாறும் கொள்கைகளையும் உறுதியான நடவடிக்கைகளையும்  அங்கீகரிக்கும் என சர்வதேச சமூகம்  எதிர்பார்ப்பதானது ஐக்கிய நாடுகளின் சுற்றுச்சூழல் மாநாட்டின் 06வது அமர்வின் முன்னேற்றமாக முன்னெடுப்பாக கருதப்படுகிறது.

இந்த மாநாட்டில் இலங்கையை பிரதிநிதித்துவப்படுத்தி காலநிலை மாற்றம் தொடர்பான ஜனாதிபதியின் சிரேஷ்ட ஆலோசகர் ருவன் விஜேவர்தன கலந்து கொண்டார். சதுப்புநிலத்தில் இலங்கையை உலகளவில் முன்னிலை வகிக்கும் விருதை  சுற்றாடல் அமைச்சின் செயலாளர் கலாநிதி அனில் ஜாசிங்க பெற்றுக்கொண்டார். R