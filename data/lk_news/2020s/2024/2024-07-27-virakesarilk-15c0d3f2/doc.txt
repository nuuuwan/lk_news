பொலிஸ்மா அதிபர் தொடர்பான விவகாரத்தில் உச்சநீதிமன்றத்தின் தீர்ப்பை ஏற்க மறுக்கும் அரசாங்கம் - இலங்கை சட்டத்தரணிகள் சங்கம் கண்டனம்

அரசியலமைப்பு பேரவையின் அங்கீகாரத்துடன் ஜனாதிபதி மேற்கொண்ட நியமனங்களை உயர்நீதிமன்றம் கேள்விக்கு உட்படுத்த முடியாது என அரசாங்கம் தெரிவிப்பதை முற்றிலும் ஏற்றுக்கொள்ள முடியாத விடயம் என இலங்கை சட்டத்தரணிகள் சங்கம் தெரிவித்துள்ளது.

அரசியலமைப்பு பேரவையின் முடிவுகள் உயர்நீதிமன்றத்தின் அடிப்படை உரிமைகள் அதிகாரவரம்பிற்குள் தெளிவாக இணங்குகின்றன என தெரிவித்துள்ள இலங்கை சட்டத்தரணிகள் சங்கம்19வது திருத்தத்தின் பின்னர் ஜனாதிபதியின் அதிகாரங்கள்உயர்நீதிமன்றத்தின்  நியாயாதிக்கஎல்லைக்குட்பட்டது என்பது தெளிவான விடயம் எனவும் தெரிவித்துள்ளது

மேற்படி அதிகாரத்தின் அடிப்படையில்தான் தான் உயர்நீதிமன்றம் முன்னர் ஜனாதிபதி வழங்கிய பொதுமன்னிப்பை இரத்து செய்ததுஇநாடாளுமன்றம் கலைக்கப்பட்டதை இரத்துசெய்ததுஉயிர்த்த ஞாயிறு தாக்குதலின் போது பதவியிலிருந்த ஜனாதிபதிக்கு எதிராக தீர்ப்பு வழங்கியது எனவும் சட்டத்தரணிகள் சங்கம் தெரிவித்துள்ளது.