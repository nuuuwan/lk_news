பதுளை - மஹியங்கனை வீதியில் பயணித்த பஸ் வீட்டின் மதிலில் மோதி விபத்து!

பதுளை - மஹியங்கனை பிரதான வீதியில் பயணித்த தனியார் பஸ்ஸொன்று பதலபிட்டி பிரதேசத்தில் பலகொல்ல வீதியை விட்டு விலகி, அருகில் உள்ள வீடொன்றின் மதிலில் மோதி விபத்துக்குள்ளானதாக பொலிஸார் தெரிவித்தனர்.

இந்த விபத்தில் பஸ்ஸின் சாரதிக்கு சிறு காயங்கள் ஏற்பட்டுள்ளதாகவும், பயணிகள் எவருக்கும் காயம் ஏற்படவில்லை எனவும் பொலிஸார் தெரிவித்தனர்.

விபத்து இடம்பெற்றபோது வீட்டில் ஒரு சிறு குழந்தை மற்றும் ஒரு தம்பதி இருந்ததாகவும், அவர்கள் ஒரே அறையில் இருந்ததால் எந்த பாதிப்பும் ஏற்படவில்லை எனவும் பொலிஸார் தெரிவித்தனர்.