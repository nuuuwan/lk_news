கிராண்ட்பாஸில் ஐஸ் போதைப்பொருளுடன் இருவர் கைது !

கிராண்ட்பாஸ் பொலிஸ் பிரிவுக்குட்பட்ட பெர்குசன் வீதிப் பகுதி மற்றும் சேதவத்த பிரதேசத்தில் ,மேற்கொள்ளப்பட்ட இரு சுற்றிவளைப்புக்களின் போது ஐஸ் போதைப்பொருளுடன் சந்தேக நபர்கள் இருவர் நேற்று வெள்ளிக்கிழமை (27) பொலிஸாரால் கைது செய்யப்பட்டுள்ளனர்.

கிராண்ட்பாஸ் பொலிஸ் பிரிவுக்குட்பட்ட பெர்குசன் வீதிப் பகுதியில் , ஐஸ் போதைப்பொருளுடன் சந்தேக நபர் ஒருவர் கைது செய்யப்பட்டுள்ளார்.

கொழும்பு வடக்கு பொலிஸ் குற்றப் புலனாய்வுப் பிரிவின் அதிகாரிகள் குழுவினருக்குக் கிடைத்த தகவலின் அடிப்படையில் மேற்கொள்ளப்பட்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர், கொழும்பு 15 பிரதேசத்தைச் சேர்ந்த 23 வயதுடையவர் ஆவார்.

சந்தேக நபரிடம் இருந்து 20 கிராம் 150 மில்லி கிராம் ஐஸ் போதைப்பொருள் பொலிஸாரால் கைப்பற்றப்பட்டுள்ளது.

இதேவேளை , கிராண்ட்பாஸ் சேதவத்த பகுதியில் ஐஸ் போதைப்பொருளுடன் சந்தேக நபர் ஒருவர் பொலிஸாரால் கைது செய்யப்பட்டுள்ளார்.

கிராண்ட்பாஸ் பொலிஸ் நிலைய அதிகாரிகளுக்கு கிடைத்த இரகசிய தகவலின் அடிப்படையில் மேற்கொண்ட சுற்றிவளைப்பின் போதே இவர் கைது செய்யப்பட்டுள்ளார்.

கைது செய்யப்பட்ட சந்தேக நபர் வெல்லம்பிட்டி பிரதேசத்தைச் சேர்ந்த 41 வயதுடையவர் ஆவார்.

சந்தேக நபரிடம் இருந்து 12 கிராம் 400 மில்லி கிராம் ஐஸ் போதைப்பொருள் பொலிஸாரால் கைப்பற்றப்பட்டுள்ளது.