பொதுத்தேர்தல் திகதி அரசியலமைப்புக்கு முரணானது ? ; மறுக்கிறது தேர்தல் ஆணைக்குழு

பொதுத்தேர்தலை நடத்த அறிவிக்கப்பட்டுள்ள திகதி அரசியலமைப்புக்கு முரணானது என சமூக ஊடகங்களில் வெளியாகும் கருத்துக்களை தேர்தல் ஆணையாளர் நாயகம் சமன் ரத்நாயக்க மறுத்துள்ளார்.

பொதுத்தேர்தலை நடத்த நவம்பர் மாதம் 14 ஆம் திகதி ஏற்ற திகதி அல்ல.ஏனெனில் தேர்தலுக்கு வேட்பு மனு தாக்கல் செய்த பின்பு 5 வார இடைவெளி இருக்க வேண்டும் என சட்டம் குறிப்பிடப்பட்டுள்ளது என பலர் கருத்துக்களை தெரிவித்துள்ளனர்.

பொதுத் தேர்தலுக்கான வேட்பு மனு தாக்கல் செய்வதற்கான காலவகாசம் ஒக்டோபர் 11 ஆம் திகதியுடன் நிறைவடைகிறது.

குறித்த திகதியிலிருந்து வேட்மனு தாக்கல் செய்யும் திகதி உட்பட ஐந்துவார இடைவெளி இருக்க வேண்டும் என சட்டம் கூறுகிறது. எனவே இந்த திகதி சரியானது என அவர் தெரிவித்துள்ளார்.