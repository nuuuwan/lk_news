දුම්රියේ ගැටුණු අලි පැටවා ගැන සුබ ආරංචියක්

මින්නේරිය රොටවැව මංසන්ධිය ආසන්නයේදී ඊයේ (18) දුම්රියේ ගැටීමෙන් තුවාල ලබා සිටි අලි පැටවාට ප්‍රතිකාර කර වනයට මුදාහැරීමට වනජීවි නිලධාරීන් කටයුතු කර තිබේ.

කොළඹ - මඩකලපුව ප්‍රධාන දුම්රිය මාර්ගයේ ගමන්කළ ඉන්ධන ප්‍රවාහන දුම්රියක වනඅලි රංචුවක් ඊයේ (18) අලුයම් කාලයේදී ගැටුණු අතර, ඉන් අලි දෙදෙනෙක් මියගොස් එක් අලි පැටවෙක් තුවාල ලැබීය.

ඒ අනුව ක්‍රියාත්මක වූ මහවැලි කලාපය භාර වනජීවී පශු වෛද්‍ය නිලධාරීන් අලි පැටවාට ප්‍රතිකාර කර මින්නේරිය රක්ෂිතයට මුදාහැරීමට කටයුතු කර ඇත.

වනඅලියාට ප්‍රතිකාර කළ මහවැලි කලාපය භාර වනජීවී පශු වෛද්‍ය සමීර කලිගු ආරච්චි මහතා පැවසුවේ, තුවාල ලැබූ එම අලි පැටවා වයස අවුරුදු 8ක් පමණ වන බවයි.