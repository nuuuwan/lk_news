மக்களின் மௌனத்தை அரசாங்கம் கீழ்ப்படிதலாக கருதக்கூடாது - மார்ச் 12 இயக்கம்

அதிகரித்துவரும் வாழ்க்கை செலவு சமாளிக்க முடியாத பட்டினி போன்றவற்றின் மத்தியில் மக்கள் மௌனமாக துயரத்தை அனுபவிப்பதை  ஆட்சியாளர்கள் மௌனம் கீழ்படிதல் என கருதக்கூடாது என மார்ச் 12 இயக்கம் தெரிவித்துள்ளது

நிகழ்நிலை பாதுகாப்பு சட்டமூலம் குறித்த தனது நிலைப்பாட்டை முன்வைத்து வெளியிட்டுள்ள அறிக்கையில் மார்ச் 12 இயக்கம் இதனை தெரிவித்துள்ளது.

நிகழ்நிலை பாதுகாப்பு சட்டம் மூலம் அடிப்படை உரிமைகளிற்கு மிகவும் ஆபத்தானது என்பதையும் இலங்கையின் அரசமைப்பில் உறுதிப்படுத்தப்பட்டுள்ள  ஜனநாயக கொள்கைளிற்கு ஆபத்தானது என்பதையும் நாங்கள் மீண்டும் வலியுறுத்த விரும்புகின்றோம்.

மேலும் தற்போதைய அரசாங்கம் இந்த சட்டமூலத்தை தொடர்ந்தும் முன்னெடுப்பதில் காண்பிக்கும் பிடிவாதம் மிகமுக்கியமான பொருளாதாரசீர்திருத்த மற்றும் எதிர்வரும் தேர்தல் காலங்களில் கருத்துவேறுபாடுகளை கொண்டவர்களை மௌனமாக்கும் சிவில் செயற்பாடுகளை ஒடுக்கும் அரசாங்கத்தின் நோக்கத்தை தெளிவாக வெளிப்படுத்தி நிற்கின்றது என்பதை கவலையுடன் தெரிவித்துக்கொள்கி;ன்றோம்;.

ஜனநாயகவிரோத சட்டத்தை அறிமுகப்படுத்துவதற்கு  அப்பால் நிறைவேற்றுவதற்கு முந்தைய நீதித்துறை ஆய்வு விடயத்திலும் அரசமைப்பு மூலம் உறுதிப்படுத்தப்பட்ட மீறும்வகையில் நாடாளுமன்றம் செயற்பட்டதையும் மே12 இயக்கம் சுட்டிக்காட்டவிரும்புகின்றது.

இதேவேளை மக்களை மௌனமாக்குவதற்காகவும் மக்களையும்  கருத்துவேறுபாடுகளை கொண்டவர்களை ஒடுக்குவதற்காகவும்  அரசாங்கம் பயங்கரவாத எதிர்ப்பு சட்டமூலம் இலத்திரனியல் ஒலிபரப்பு ஒழுங்குபடுத்தல் ஆணைக்குழு சட்டமூலம் போன்றவற்றை கொண்டுவருவதற்கு முயல்கின்றது.

அதிகரித்துவரும் வாழ்க்கை செலவு சமாளிக்க முடியாத பட்டினி போன்றவற்றின் மத்தியில் மக்கள் மௌனமாக துயரத்தை அனுபவிக்கும் அதேவேளை ஆட்சியாளர்கள் இந்த மௌனம் கீழ்படிதல் என கருதக்கூடாது.