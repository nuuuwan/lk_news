වෘත්තීය සමිති ක්‍රියාමාර්ගවල නිරත බන්ධනාගාර නිලධාරීන්ට වැඩ වරදින ලකුණු

වෘත්තීය සමිති ක්‍රියාමාර්ගවල නිරත වන නිලධාරීන්ට එරෙහිව දැඩි විනය පියවර ගන්නා බව බන්ධනාගාර දෙපාර්තමේන්තුව පවසයි.

එහි මාධ්‍ය ප්‍රකාශක බන්ධනාගාර කොමසාරිස් ගාමිණි බී දිසානායක මහතා සඳහන් කළේ, බන්ධනාගාර නිලධාරීන්ට වෘත්තීය සමිති ක්‍රියාමාර්ගවල නිරතවීමට කිසිදු නීත්‍යානුකූල අයිතියක් නොමැති බවය.

එවැනි ක්‍රියාමාර්ග ගන්නා නිලධාරීන් සම්බන්ධයෙන් දැඩි නීත්‍යානුකුඅල පියවර ගන්නා බව ද ගාමිණි බී .දිසානායක මහතා සඳහන් කළේය.

මේ අතර පසුගියදා වෘත්තීය ක්‍රියාමාර්ගවල නිරතව සිටි බන්ධනාගාර නිලධාරීන් සම්බන්ධයෙන් ගෙන ඇති ක්‍රියාමාර්ග පිළිබඳව ද බන්ධනාගාර කොමසාරිස් ගාමිණි බී දිසානායක මහතා මෙහිදී අදහස් පළ කළේය.

"ඉතා සුළු නිලධාරීන් පිරිසක් අනෙක් අයව බියවද්දා ගෙන ඇති බව අපිට වාර්තා වුණා. කොළඹ මහෙස්ත්‍රාත්වරයා නියෝගයක් කළා විනයානුකූලව කටයුතු කරන්න කියලා. ජ්‍යේෂ්ඨ නිලධාරියෙක් යොදවලා ඒ ගැන විනයානුකූලව කටයුතු කරනවා. ඉදිරියේ දී අධිකරණයට මේ ගැන වාර්තා කරන්න බලාපොරොත්තු වෙනවා."