ராஜிதவைப் பிணை எடுத்தவர்களுக்கு சிக்கல்

நீதிமன்ற விசாரணைக்கு சமூகமளிக்காத ராஜித அசந்த என்ற நபரின் மூன்று சரீரப் பிணைகளுக்கு 09 மில்லியன் ரூபா அபராதம் விதித்து கொழும்பு மேல் நீதிமன்றம் தீர்ப்பளித்துள்ளது.

ஹெரோயின் கடத்தல் மூலம் ஈட்டிய 10 மில்லியன் சொத்துகள் மற்றும் உடமைகள் குறித்து பகிரங்கப்படுத்த தவறியதால் ராஜித அசந்த என்பவர் பணச்சலவை தடுப்புச் சட்டத்தின் கீழ் குற்றஞ்சாட்டப்பட்டுள்ளார்.

குற்றம் சாட்டப்பட்டவர் முன்பு நீதிமன்றத்தில் ஆஜர்படுத்தப்பட்ட போது, ​​துஷார இந்திரஜித், அமில பெர்னாண்டோ மற்றும் மொஹமட் இக்ராம் ஆகிய மூவர் குற்றம் சாட்டப்பட்டவர்களுக்காக பிணையில் ஆஜரானார்கள்.

3 பேரும் தலா 10 மில்லியன் மதிப்பிலான பிணைப் பத்திரங்களில் கையெழுத்திட்டுள்ளதாக நீதிமன்றத்தில் தெரிவிக்கப்பட்டது.

எவ்வாறாயினும், பிரதிவாதி தனது வழக்கு விசாரணைகளுக்கு சமூகமளிக்காததால், மூன்று சரீரப்பிரதிகளும் நீதிமன்றத்திற்கு அழைக்கப்பட்டிருந்தனர்.

அண்மையில் இடம்பெற்ற நீதிமன்ற விசாரணையின் போது, ​​சந்தேகநபர் அல்லது குற்றம் சாட்டப்பட்டவர் சார்பில் ஒருவர் பிணையில் ஆஜராகினால், சம்பந்தப்பட்ட நபரை நீதிமன்றில் ஆஜர்படுத்துவதற்கு உரிய பிணையாளர் சட்டத்திற்கு கடமைப்பட்டுள்ளார் என கொழும்பு மேல் நீதிமன்ற நீதிபதி சுட்டிக்காட்டினார்.

மூவரும் குற்றவாளிகளை நீதிமன்றத்தில் ஆஜர்படுத்தத் தவறியதால், அவர்கள் ஒவ்வொருவருக்கும் 03 மில்லியன் ரூபாய் விதிக்கப்பட்டதுடன் மொத்தமாக 09 மில்லியன் அபராதம் விதித்து நீதிபதி உத்தரவிட்டார்.