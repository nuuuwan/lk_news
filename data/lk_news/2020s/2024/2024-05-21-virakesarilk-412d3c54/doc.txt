ஈரான் ஜனாதிபதி மரணம் ; விபத்தா, சதியா? மொசாட்  சி.ஐ.ஏ யை விட ஈரானில் அவருக்கு எதிரிகள் அதிகம்

இஸ்ரேலும் அமெரிக்காவும் ஈரானின் நேரடி எதிரி நாடுகள்.ஆனால் கடும்போக்கு மதவாதியாக ரைசியின் கொடுங்கோல் ஆட்சியில் அவருக்கெதிரான பிரிவினர்  ஈரானிலேயே உருவாகியிருந்தனர். ஈரான்– ஈராக் யுத்தத்தின் போது கைது செய்யப்பட்ட சுமார் ஐந்தாயிரம் பேரை ரைசியே தூக்கிலிட்டதாக தகவல்கள் உள்ளன. அதே போன்று இஸ்லாமிய கலாசாரங்களுக்குள்ளேயே நாட்டு மக்கள் இருக்க வேண்டும் என்று விரும்பம் ரைசி அதை முன்னெடுப்பதற்கு கலாசார காவலர்கள் என்ற இரகசிய படைப் பிரிவொன்றையும் வைத்திருந்தார். இந்த படைப்பிரிவின் உறுப்பினர்களே 2022 ஆம் ஆண்டு மஹ்சா அம்னி என்ற 22 வயது பெண் முறையாக ஹிஜாப் அணியவில்லையென அவரை அடித்தே கொன்றனர். அதைத்தொடர்ந்து முன்னெடுக்கப்பட்ட போராட்டங்களில் நூற்றுக்கணக்கானோர் கொல்லப்பட்டனர். இதற்குப் பின்னணியில் ரைசியின் கரங்களே இருந்ததாக அப்போது ஈரான் முழுதும் குற்றச்சாட்டுகள் பரப்பப்பட்டன.