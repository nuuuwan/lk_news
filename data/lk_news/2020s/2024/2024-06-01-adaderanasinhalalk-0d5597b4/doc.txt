ක්‍රිකට්වලින් සහ උසස් පෙළින් නාලන්දා සැරසුව සජිත

කොළඹ නාලන්දා ක්‍රිකට් කණ්ඩායමේ නායක සජිත විතානගේ ක්‍රීඩාව මෙන්ම අධ්‍යාපනයටත් එකසේ දක්ෂතා දැක්වූ සිසුවෙකි.

ඔහු ක්‍රීඩාවට මෙන්ම අධ්‍යාපනයට දක්ෂයෙකු බව ඔප්පු කරනු ලැබුවේ ඊයේ පස්වරුවේ නිකුත් කළ උසස් පෙළ විභාගයේ ප්‍රතිඵල අනුවය.

ඔහු එම විභාගයට ජීවවිද්‍යා විෂය ධාරාවේන් මුහුණ දී A සාමාර්ථ 03ක් ලබාගැනීමට සමත් විය.

මේ අතර සජිත විතානගේ පසුගියදා පැවැති කොළඹ ආනන්ද - නාලන්ද සුලෝහිත සංග්‍රාමයේදී නාලන්දා ක්‍රිකට් කණ්ඩායමේ නායක ලෙස ශතයක් පවා රැස්කළේය.