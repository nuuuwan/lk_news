சிலாபம் - சிங்கபுர பகுதியில் தீ விபத்து - மூவர் உயிரிழப்பு

சிலாபம், சிங்கபுர பகுதியில் வீடொன்றில் நேற்று சனிக்கிழமை (19) ஏற்பட்ட தீ விபத்தில் மூவர் உயிரிழந்துள்ளதாக பொலிஸார் தெரிவித்தனர்.

இந்த தீ விபத்தில் தாய், தந்தை மற்றும் அவர்களது மகள் உயிரிழந்துள்ளதாக சிலாபம் பொலிஸார் தெரிவித்துள்ளனர்.

இதில் 42 வயது ஆண், 40 வயதுடைய பெண் மற்றும் 15 வயதுடைய சிறுமி உயிரிழந்துள்ளதாக பொலிஸார் தெரிவித்தனர்.

மேலும், இந்த தீ விபத்துக்கான காரணம் இதுவரையில் கண்டறியப்படவில்லை எனவும்  இது தொடர்பாக மேலதிக விசாரணைகளை சிலாபம் பொலிஸார் மேற்கொண்டு வருவதாக தெரிவித்துள்ளனர்.