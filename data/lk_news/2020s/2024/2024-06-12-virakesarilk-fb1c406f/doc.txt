நீர்கொழும்பு வலயக்கல்விக் காரியாலயம் முன்பாக அதிபர், ஆசிரியர்கள் ஆர்ப்பாட்டம்

நீர்கொழும்பு வலயக்கல்விக் காரியாலயம் முன்பாக இன்று புதன்கிழமை (12) பிற்பகல் 2 மணி அளவில் அதிபர்கள், ஆசிரியர்கள், ஆசிரிய ஆலோசகர்கள், பிரிவெனா ஆசிரியர்கள் ஆர்ப்பாட்டத்தில் ஈடுபட்டனர்.

ஆர்ப்பாட்டத்தில் ஈடுபட்டவர்கள் பல்வேறு வாசகங்கள் எழுதப்பட்ட சுலோக அட்டைகளை ஏந்தி இருந்ததோடு எதிர்ப்பு கோஷங்களையும் எழுப்பினர்.

சம்பள அதிகரிப்பின் எஞ்சிய மூன்றில் இரண்டு பங்கை வழங்கு, எரிபொருள் விலையை குறை,  சம்பளத்தை அதிகரி, பெற்றோர்களே இது உங்கள் பிள்ளைகளின்  கல்வி உரிமைக்கான போராட்டம், கற்றல் உபகரணங்களின் விலையை குறை போன்ற வாசகங்கள் எழுதப்பட்ட சுலோக அட்டைகளை ஆர்ப்பாட்டக்காரர்கள் கைகளிலேந்திருந்தனர்.

மழையின் மத்தியிலும் ஆசிரியர்கள் இந்த ஆர்ப்பாட்டத்தில் ஈடுபட்டமை குறிப்பிடத்தக்கது. அதிபர், ஆசிரியர் தொழிற்சங்க கூட்டமைப்பு இதனை ஏற்பாடு செய்துள்ளது.