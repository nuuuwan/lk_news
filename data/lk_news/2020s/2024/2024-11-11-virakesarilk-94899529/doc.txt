தந்தை செலுத்திய ஜீப் வாகனத்தில் மோதி 3 வயது குழந்தை உயிரிழப்பு!

கொழும்பு, மருதானை பொலிஸ் பிரிவிற்கு உட்பட்ட புகையிரத குடியிருப்புக்கு முன்பாக தந்தை செலுத்திய ஜீப் வாகனத்தில் மோதி குழந்தை ஒன்று உயிரிழந்துள்ளதாக மருதானை பொலிஸார் தெரிவித்தனர்.

கொழும்பு, மருதானை பிரதேசத்தில் உள்ள புகையிரத குடியிருப்பில் வசித்து வந்த 3 வயது குழந்தையே உயிரிழந்துள்ளது.

உயிரிழந்த குழந்தையின் தந்தை தனது ஜீப் வாகனத்தை வீட்டிற்கு அருகில் நிறுத்துவதற்காக பின்பக்கமாக வாகனத்தை செலுத்திய போது, பின்னால் வந்த குழந்தை வாகனத்தில் மோதியுள்ளதாக பொலிஸார் தெரிவித்தனர்.