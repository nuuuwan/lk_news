ஏ.டி .ஆரியரத்னவுக்கு இறுதி அஞ்சலி : கொழும்பில் இன்று விசேட போக்குவரத்துத் திட்டம்

கொழும்பு பிரதேசத்தில் இன்று (20) பிற்பகல் ஒரு மணிமுதல் ஹைலெவல் வீதி, சுதந்திர சதுக்கம் மற்றும் காலி வீதியில்  விசேட போக்குவரத்து திட்டம் அமுல்படுத்தப்படவுள்ளதாக போக்குவரத்துப் பொலிஸார் தெரிவித்தனர்.

சர்வோதயா சமூக மேம்பாட்டு சமூக நலத் திட்டத்தின் ஸ்தாபகர் மறைந்த கலாநிதி ஏ.டி .ஆரியரத்னவின் பூதவுடலுக்கு இன்று சனிக்கிழமை (20) மாலை சுதந்திர சதுக்கத்தில் அரச மரியாதையுடன் அஞ்சலி செலுத்தப்படவுள்ளமையினால் இந்த விசேட போக்குவரத்து திட்டம் ஏற்பாடு செய்யப்பட்டுள்ளது.

ஸ்ரீலங்காபிமன்ய ஏ.டி .ஆரியரத்ன தனது 93வது வயதில் ஏப்ரல் 16ஆம் கொழும்பில் உள்ள தனியார் வைத்தியசாலையில் சிகிச்சை பெற்றுவந்த நிலையில் காலமானார்.

கலாநிதி ஆரியரத்னவின் பூதவுடல் இன்றைய தினம் பிற்பகல் ஒரு மணி வரை மொறட்டுவை சர்வோதய தலைமையகத்தில் வைக்கப்பட்டு பின்னர் அங்கிருந்து கொழும்பில் உள்ள சுதந்திர சதுக்கத்திற்கு எடுத்துச் செல்லப்பட்டு இறுதி ஊர்வலம் இடம்பெறும். இதன் பின்னர் இறுதி சமய சடங்குகளை தொடர்ந்து மாலை 6 மணியளவில் இறுதிக் கிரியைகள் நடைபெறும்.