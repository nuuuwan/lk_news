மஸ்கெலியாவில் டிப்பர் வாகனம் விபத்து  ; ஒரே குடும்பத்தைச் சேர்ந்த ஐவர் காயம்

மஸ்கெலியா பிரவுன்லோ தோட்டப் பகுதியில் இன்று திங்கட்கிழமை (30) சிறிய ரக வாகனம் ஒன்று வீதியை விட்டு விலகி கவிழ்ந்ததில் 5 பேர் காயமடைந்து வைத்தியசாலையில் அனுமதிக்கப்பட்டுள்ளனர்.

விபத்துக்குள்ளான வாகனத்தில் ஒரே குடும்பத்தைச் சேர்ந்த உறவினர்கள் உட்பட 7 பேர் பயணித்துள்ளனர்.

இவர்கள் நேற்றைய தினம் சிவனொளிபாத மலைக்கு சென்று இன்று (30) கொடகவெலவிற்கு நோக்கி சென்று கொண்டிருந்த போதே இந்த விபத்து இடம்பெற்றுள்ளது.

வாகனத்தில் இருந்த ஏழு பேரில் ஐந்து பேர் காயங்களுக்கு உள்ளாகி மஸ்கெலியா பிரதேச வைத்தியசாலையில் அனுமதிக்கப்பட்டு பின்னர் , டிக்கோயா மாவட்ட ஆதார வைத்தியசாலைக்கு மாற்றப்பட்டுள்ளார்கள்.