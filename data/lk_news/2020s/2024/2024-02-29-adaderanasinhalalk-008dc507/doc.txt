ඇල්ලේ චණ්ඩියෙක් කැමරාවේ පටිගත වෙයි

ඇල්ල ප්‍රදේශයේදී සංචාරකයින් පිරිසකට ගල් ප්‍රහාරයක් එල්ලකිරීමට උත්සාහ ගත් පුද්ගලයෙකු ඇල්ල සංචාරක පොලීසිය විසින් අත්අඩංගුවට ගෙන බණ්ඩාරවෙල මහෙස්ත්‍රාත් අධිකරණය වෙත ඉදිරිපත් කිරීමෙන් අනතුරුව මාර්තු මස 04 වනදා දක්වා රිමාන්ඩ් බන්ධනාගාරගතකර තිබේ.

සැකකරු ඊයේ පස්වරුවේ ඇල්ල රොක් නැරඹීමට යමින් සිටි අමෙරිකානු ජාතික සංචාරකයින් පිරිසකට දුම්රිය මාර්ගයේදී ගල්වලින් පහරදීමට සැරසී තර්ජනය කරමින් බැනවදින අයුරු විදෙස් කාන්තාවක් විසින් රූගත කර ඇත.

සංචාරකයින් පොලීසිය වෙත පවසා ඇත්තේ ඔවුන්ට මගපෙන්වීම සඳහා සැකකරු උත්සාහ කර පසුව එය ප්‍රතික්ෂේප කිරීම හේතුවෙන් උරණ වී මෙලෙස පහරදීමට උත්සාහ කළ බවය.