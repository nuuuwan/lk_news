இணையப் பெருவெளியில் உளவு பார்த்தலால் ‘நிழல் யுத்தம்’

ஒவ்வொரு பீப்பா நினைத்தாலும், அதற்குள் உள்ள நீர் வெளியே கலப்பதையும், வெளியில் உள்ள நீர் உட்புகுவதையும் தடுத்தல் சிரமம். அதேபோன்று தான் இணையப் பெருவெளியில் நீக்கமறக் கலந்திருக்கின்ற ஒவ்வொரு நாடுகளின் தகவல்களையும் கூறமுடியும்.

இப்போது இன்னொரு பூதம். இதை வேடிக்கையாக கடந்து விடுவதா, விழுங்கி விடுமா என்று அச்சப்படுவதா தெரியவில்லை. அதனால் உலக நாடுகள் இருதலைக்கொள்ளி எறும்பாக தடுமாறுகின்றன.

சீனா உளவு பார்க்கிறது என்ற குற்றச்சாட்டு தான் பூதம். அமெரிக்காவும் பிரித்தானியாவும் குற்றச்சாட்டை முன்வைத்துள்ளன. மேற்குலகம் அவ்வப்போது சீனாவின் மீது விரல் நீட்டுவது வழமை தான். இம்முறை குற்றச்சாட்டு பாரதூரமானதாக இருக்கிறது.