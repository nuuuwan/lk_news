அமெரிக்க இராஜாங்கத் திணைக்களத்தின் முகாமைத்துவ பிரதி இராஜாங்கச் செயலாளர் இலங்கை விஜயம்

அமெரிக்க இராஜாங்கத் திணைக்களத்தின் முகாமைத்துவ மற்றும் வளங்களுக்கான பிரதி இராஜாங்கச் செயலாளர் ரிச்சர்ட் வர்மா (Richard Verma) இலங்கைக்கு விஜயம் மேற்கொண்டுள்ளார்.

இலங்கைக்கு விஜயம் மேற்கொண்டுள்ள அமெரிக்க இராஜாங்கத் திணைக்களத்தின் முகாமைத்துவ மற்றும் வளங்களுக்கான பிரதி இராஜாங்கச் செயலாளர் ரிச்சர்ட் வர்மாவை அமெரிக்கத் தூதர் ஜூலி சங் வரவேற்று எக்ஸ் தளத்தில் பதிவொன்றை இட்டுள்ளார்.

இவரது இலங்கைக்கான விஜயம் அமெரிக்க -இலங்கை நட்புறவின் சிறந்த பெறுபேறை பிரதிபலிப்பதுடன் இந்தோ -பசிபிக்கில் முக்கியமானது எனவும் அதில் அமெரிக்க தூதுவர் பதிவிட்டுள்ளார்.

இதேவேளை, அமெரிக்க இராஜாங்கத் திணைக்களத்தின் முகாமைத்துவ மற்றும் வளங்களுக்கான பிரதி இராஜாங்கச் செயலாளர் ரிச்சர்ட் வர்மாவிற்கும் (Richard Verma) ஜனாதிபதி ரணில் விக்ரமசிங்கவிற்கும் இடையிலான சந்திப்பொன்று இன்று வெள்ளிக்கிழமை (23) இடம்பெற்றமை குறிப்பிடத்தக்கது.