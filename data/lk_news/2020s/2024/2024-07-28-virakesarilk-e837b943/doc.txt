இலங்கையின் கரையோர வீதிகளின் ஊடாக 1500 கி.மீ. தூர நடைபயணம் : பேருவளை இளைஞனின் சாதனை முயற்சி

இலங்கையின் கரையோர வீதிகள் ஊடாக சுமார் 1500 கிலோமீட்டர் தூரத்தை நடந்தே கடந்து சாதனை நிகழ்த்துவதற்கான முயற்சியில் பேருவளையைச் சேர்ந்த ஸஹ்மி ஸஹீட் என்கிற இளைஞர் ஈடுபட்டுள்ளார்.

இவர் பேருவளையில் இருந்து தனது நடைபயணத்தை ஆரம்பித்து, தொடர்ந்து 15 நாட்களாக நடந்து சென்றுகொண்டிருக்கிறார்.

நேற்று சனிக்கிழமை (27) காலை நிந்தவூரில் இருந்து மட்டக்களப்பு குருக்கள்மடம் வரை தமது பயணத்தை நிறைவு செய்திருக்கிறார்.

50 நாட்கள் கொண்ட இந்த பயணத்தை கடந்த 2ஆம் திகதி ஞாயிற்றுக்கிழமை காலை  குருக்கள்மடம் கிராமத்திலிருந்து மட்டக்களப்பு நோக்கி ஆரம்பித்தார்.

நடைபயணம் மேற்கொண்டுள்ள இந்த இளைஞனை கிராமங்கள் தோறும் ஏனைய இளைஞர்கள் வரவேற்று, அவருடன் புகைப்படங்களையும் எடுத்துக்கொள்வதை அவதானிக்க முடிகிறது.

தனது நடைபயணம் தொடர்பில் அவர் கூறுகையில், சுதந்திரமான இலங்கையின் அழகான கரையோரத்தை  காலால் நடந்து இரசிப்போம் எனும் தொனிப்பொருளில் தான் இந்த நடைபயணத்தை மேற்கொண்டுள்ளதாக தெரிவித்தார்.