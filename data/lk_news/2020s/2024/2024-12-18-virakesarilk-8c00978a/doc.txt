மொரகொல்லாகம பகுதியில் உள்நாட்டு துப்பாக்கியுடன் இரு சந்தேகநபர்கள்  கைது!

மொரகொல்லாகம பொலிஸ் பிரிவுக்குட்பட்ட கல்கிரியா கந்த பகுதியில் உள்நாட்டில்  தயாரிக்கப்பட்ட துப்பாக்கியுடன் சந்தேகநபர்கள் இருவர்  மொரகொல்லாகம பொலிஸ் அதிகாரிகளினால் கைது செய்யப்பட்டுள்ளார்.

மொரகொல்லாகம பொலிஸ் நிலைய அதிகாரிகளினால்  நேற்று செவ்வாய்க்கிழமை (17) மேற்கொள்ளப்பட்ட சோதனை நடவடிக்கையின் போதே  உள்நாட்டில் தயாரிக்கப்பட்ட துப்பாக்கியுடன் இரண்டு சந்தேக நபர்கள் செய்யப்பட்டுள்ளனர்.

கைது செய்யப்பட்ட சந்தேகநபர்கள் 21 மற்றும் 30 வயதுடைய மடகல்ல  மற்றும் மொரகொல்லாகம பகுதியைச்  சேர்ந்தவர்களாவர்.

மேலும், குறித்த கைது நடவடிக்கை தொடர்பில் மொரகொல்லாகம பொலிஸார் மேலதிக விசாரணைகளை மேற்கொண்டு வருகின்றனர்.