கொஹுவலையில் துப்பாக்கிச் சூடு ; ஒருவர் உயிரிழப்பு

கொஹுவலை பொலிஸ் பிரிவிற்குட்பட்ட சரணங்கர வீதியிலுள்ள கடையொன்றுக்குள் மேற்கொள்ளப்பட்ட துப்பாக்கிச் சூட்டில் ஒருவர் உயிரிழந்துள்ளார்.

தெஹிவளை நெதிமால பகுதியைச் சேர்ந்த 43 வயதுடைய நபரொருவரே துப்பாக்கிச் சூட்டில் காயமடைந்த நிலையில் களுபோவில வைத்தியசாலையில் அனுமதிக்கப்பட்ட பின்னர் உயிரிழந்துள்ளார்.

நேற்று புதன்கிழமை (18) இரவு மோட்டார் சைக்கிளில் வந்த இனந்தெரியாத இருவரே இந்த துப்பாக்கிச் சூட்டை நடத்தியுள்ளனர்.

துப்பாக்கிச் சூட்டுக்கான காரணம் மற்றும் சந்தேக நபர்கள் தொடர்பான தகவல்கள் எதுவும் இதுவரை வெளியாவில்லை.

துப்பாக்கிச் சூட்டு சம்பவம் தொடர்பான மேலதிக விசாரணைகளை கொஹுவலை பொலிஸார் மேற்கொண்டு வருகின்றனர்.