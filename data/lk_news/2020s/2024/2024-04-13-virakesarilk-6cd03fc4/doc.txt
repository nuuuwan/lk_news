தாயையும் குழந்தையையும் வாள்போன்ற ஆயுதத்தினால் தாக்கிய நபர் -  துப்பாக்கி பிரயோகத்தினை மேற்கொண்டு பயங்கரமான சூழ்நிலையை முடிவிற்கு கொண்டுவந்த பெண் பொலிஸ் உத்தியோகத்தர்-சிட்னி வணிக வளாக தாக்குதலை எதிர்கொண்டவர்கள் தகவல்

சிட்னியின் வணிகவளாகத்தில் இடம்பெற்ற கத்திக்குத்து தாக்குதலில் சிக்கி பலியானவர்களின் எண்ணிக்கை ஆறாக  அதிகரித்துள்ள அதேவேளை வளாகத்திலிருந்து தப்பிவெளியேறியவர்கள் தாங்கள் எதிர்கொண்ட ஆபத்து குறித்து பல தகவல்களை வெளியிட்டுள்ளனர்.

கத்திக்குத்திற்கு இலக்கான பெண் ஒருவர் தரையில் வீழ்ந்து கிடப்பதை பார்த்தாக தெரிவித்துள்ள பெண் அங்கு ஓரு பைத்தியக்காரத்தனமான சூழ்நிலை காணப்பட்டது என தெரிவித்துள்ளார்.

அவுஸ்திரேலிய நேரப்படி மாலை மூன்றுமணியளவில் வெஸ்ட்பீல்ட் வணிக வளாகத்தில் கத்திக்குத்து தாக்குதல் இடம்பெற்றது – அங்கு காணப்பட்ட மக்கள் உடனடியாக தப்பியோட தொடங்கினார்கள்.

உணவுவிடுதியொன்றில் தனது இரண்டு பிள்ளைகளுடன் நின்றிருந்த ஒருவர், நபர் ஒருவர் கண்மூடித்தனமாக கத்திக்குத்து தாக்குதலில் ஈடுபடுவதை பார்த்தேன் என தெரிவித்துள்ளார்.

மூன்று பத்திற்கு வணிகவளாகத்திற்குள் நுழைந்த நபர் அங்கிருந்து வெளியேறிய பின்னர் சில நிமிடங்களில் திரும்பிவந்து தாக்குதலில் ஈடுபட்டார் என காவல்துறையினர் தெரிவித்துள்ளனர்.

இதுவரை இந்த தாக்குதலிற்கான காரணம்  குறித்து எந்த தகவலும் வெளியாகத அதேவேளை பயங்கரவாத நோக்கத்தினை நிராகரிக்க முடியாது என காவல்துறையினர் தெரிவித்துள்ளனர்.

கத்திக்குத்து தாக்குதலில் ஈடுபட்ட நபர் அங்கு கடமையி;ல் ஈடுபட்டிருந்த பெண்காவல்துறை உத்தியோகத்தர் மீது தாக்குதலை மேற்கொள்ள முயன்றவேளை அவர் அந்த நபர் மீது துப்பாக்கி பிரயோகத்தை மேற்கொண்டதை தொடர்ந்து தாக்குதல் தடுத்து நிறுத்தப்பட்டது.

வணிகவளாகத்தில் கத்திக்குத்து தாக்குதல் இடம்பெற்றதும் மக்கள் அலறியடித்தபடி குறிப்பிட்ட பெண் காவல்துறை உத்தியோகத்தரின் பின்னால் பாதுகாப்பாக மறைந்துகொள்ள முயன்றனர்  அவ்வேளை பாரிய வாளுடன் காணப்பட்ட நபர் எங்களை தாக்க தொடங்கினார் கீழே போடு என்ற சத்தம் மாத்திரம் கேட்டது பின்னர் அந்த பெண்காவல்துறை உத்தியோகத்தர் துப்பாக்கி பிரயோகத்தை மேற்கொண்டார் என வணிகவளாக கத்திக்குத்து தாக்குதலை எதிர்கொண்ட ஒருவர் தெரிவித்துள்ளார்.

அந்த பெண் காவல்துறை உத்தியோகத்தர் துப்பாக்கி பிரயோகத்தினை மேற்கொள்ளாவிட்டால் அவர் தொடர்ந்து தாக்குதலை மேற்கொண்டிருப்பார் அவர்வெறியாட்டத்தில் ஈடுபட்டிருந்தார் எனவும் அந்த நபர் தெரிவித்துள்ளார்.

தாக்குதல் இடம்பெற்ற வெஸ்ட்பீல்ட்மோல் சிட்னியின் கிழக்கின்  மத்திய வர்த்தக பகுதியின் முக்கியமான இடங்களில் ஒன்று -பொன்டி பீச்சிற்கு அருகில் இந்த வணிகவளாகம் அமைந்துள்ளது.

அவுஸ்திரேலியாவின் மிகப்பெரிய பிரபலமான வணிகவளாகம் என்பதால் வழமையாக சனிக்கிழமைகளில் காணப்படுவதை போல சிறுவர்கள் இளையவர்கள் உட்பட பலர் தாக்குதல் இடம்பெற்றவேளை அங்கு காணப்பட்டனர்.

கத்திக்குத்து தாக்குதல் இடம்பெற்றவேளை அதனை தடுக்கமுடியாத நிலையில் கடும் அச்சத்தின் பிடியில் சிக்குண்டிருந்ததாக பாதுகாப்பாக வெளியேறியவர்கள் தெரிவித்துள்ளனர்.

குழப்பமான நிலை உருவானது போல சத்தம் கேட்டது நான் திரும்பிபார்த்தேன் பெண் ஒருவரையும் குழந்தையையும் நபர் ஒருவர் தாக்குவதை பார்த்தேன் என 33 வயது ஜொனி தெரிவித்துள்ளார்.

அந்த பெண் கத்திக்குத்து தாக்குதலிற்குள்ளாவதை பார்த்தோம் அனைவரும் அதிர்ச்சியடைந்தோம் என்ன செய்வது என தெரியாத நிலை காணப்பட்டது என அவர் குறிப்பிட்டுள்ளார்.

காயமடைந்த பெண் ஒருவாறு தப்பியோடி அருகிலிருந்த வணிகநிலையமொன்றிற்குள் நுழைந்தார் அதன் பாதுகாப்பு ஊழியர்கள் உடனடியாக அந்த கடையை மூடினார் அங்கு காணப்பட்டவர்கள் ஆடைகளையும் ஏனைய பொருட்களையும் பயன்படுத்தி குருதிபெருக்கை தடுக்க முயன்றனர் குழந்தைக்கு பெரிய காயங்கள் இல்லை ஆனால் தாய்க்கு கடும் காயங்கள் ஏற்பட்டுள்ளன எனவும் அவர் தெரிவித்துள்ளார்.