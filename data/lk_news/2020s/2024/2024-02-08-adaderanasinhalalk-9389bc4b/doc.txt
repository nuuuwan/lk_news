අයුතු සබඳතා පවත්වන පොලිස් නිලධාරින්ට නීතිය තද වෙයි

අපරාධ කල්ලි සාමාජිකයන් සමඟ සබඳතා පවත්වන පොලිස් නිලධාරින් සම්බන්ධයෙන් තොරතුරු අනාවරණය කරගෙන ඇති බව වැඩබලන පොලිස්පති දේශබන්දු තෙන්නකෝන් මහතා පවස‍යි.

ඔහු පෙන්වා දෙන්නේ, එම නිලධාරින්ට එරෙහි ව තරාතිරම නොබලා නීතිය ක්‍රියාත්මක කිරීමට පසුබට නොවන බවයි.

අපරාධ කල්ලි නායකයෙකු වන නදුන් චින්තක නොහොත් හරක් කටා හට අධාර අනුබල දුන් පොලිස් නිලධාරින් කිහිප දෙනෙකු පිළිබඳව ද තොරතුරු අනාවරණය වී ඇති බව වැඩබලන පොලිස්පතිවරයා සඳහන් කර තිබේ.

බම්බලපිටිය ප්‍රදේශයේ දී මාධ්‍යය වෙත අදහස් දක්වමින් වැඩබලන පොලිස්පති දේශබන්දු තෙන්නකෝන් මහතා මේ බව කියා සිටියේ ය.