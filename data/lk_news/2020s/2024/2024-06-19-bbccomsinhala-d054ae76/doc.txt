T20 ලෝක කුසලානය: සුපිරි 8 වටයේ ඇරඹුම සහ මූලික වටයේ සුවිශේෂී සිද්ධි

T20 ලෝක කුසලානය: සුපිරි 8 වටයේ ඇරඹුම සහ මූලික වටයේ සුවිශේෂී සිද්ධි

T20 ක්‍රිකට් ලෝක කුසලාන තරගාවලියේ සුපිරි කණ්ඩායම් 8 අතර තරග වටය අදින් (ජූනි 19) ඇරඹෙයි.

මෙවර සුපිරි කණ්ඩායම් 8 අතරට මීට පෙර පන්දු වාර 20 ක්‍රිකට් ලෝක කුසලානය දිනා ගත් කණ්ඩායම් 4ක් සුදුසුකම් ලබා සිටී.

මේ අතර, මීට පෙර ලෝක කුසලානය දිනූ ශ්‍රී ලංකාව සහ පකිස්ථානය මූලික වටයෙන් ම ඉවත්වීම විශේෂත්වයක් විය.

මූලික වටයේ ඒ ඒ  කාණ්ඩවලින් සුපිරි 8 වටයට පිවිසි කණ්ඩායම් මෙසේ ය.

සුපිරි 8 වටයේ තරග සියල්ල බටහිර ඉන්දීය කොදෙව් දූපත් වන ඇන්ටිගා හා බාබියුඩා, බාබඩෝස්, සේන්ට් ලුසියා සහ සේන්ට් වින්සන්ට් හා ග්‍රෙනාඩින්ස් යන දූපත්වල පිහිටි ක්‍රීඩාංගණවල පැවැත්වේ.

මෙම වටයේදී එක් කාණ්ඩයකට අයත් සියලු කණ්ඩායම් සෙසු සියලු කණ්ඩායම් සමග තරග කරයි.

ඒ අනුව, එක් කණ්ඩායමක් සුපිරි 8 වටයේදී තරග 3කට සහභාගි විය යුතු ය.

මූලික වටය අවසානයේදී වැඩි ම ලකුණු රැස් කර සිටින පිතිකරුවා ලෙස පෙරමුණ ගෙන සිටින්නේ, ඇෆ්ඝනිස්ථානයේ රමනුල්ලා ගුර්බාස් ය. ඔහු තරග 4කදී ලකුණු 167ක් රැස් කර තිබේ.

දෙවන ස්ථානයේ පසු වන කොදෙව් ක්‍රීඩක නිකලස් පූරන් ලකුණු 164ක් සහ තෙවන ස්ථානයේ පසු වන ඔස්ට්‍රේලියාවේ මාකස් ස්ටොයිනිස් ලකුණු 156ක් රැස් කර සිටිති.

පන්දු යැවීමේදී ද වැඩි ම කඩුලු බිඳ හෙළා ඇත්තේ, ඇෆ්ඝනිස්ථාන පන්දු යවන්නෙකු වන ෆසල්හක් ෆාරුකි වන අතර ඔහු බිඳ හෙළා ඇති කඩුලු සංඛ්‍යාව 12කි.

දෙවන ස්ථානයේ පසු වන ඇඩම් සැම්පා (ඔස්ට්‍රේලියාව), අකීල් හොසේන් (කොදෙව්), අල්සාරි ජෝසෆ් (කොදෙව්), ඔන්රික් නොකියේ (දකුණු අප්‍රිකාව), ටැන්සිම් හසන් (බංග්ලාදේශය) සහ ට්‍රෙන්ට් බෝල්ට් (නවසීලන්තය) කඩුලු 9 බැගින් බිඳ හෙළා තිබේ.

මෙවර මූලික තරග වටයේදී කිසිදු පිතිකරුවෙකු ශතකයක් වාර්තා කිරීමට සමත් නොවීම විශේෂත්වයකි‍.

ඉනිමකදී රැස් කළ වැඩි ම ලකුණු සංඛ්‍යාව 98ක් වන අතර එය රැස් කළේ, කොදෙව් ක්‍රීඩක නිකලස් පූරන් ය.

දෙවන ස්ථානයේ සිටින ඇමෙරිකාවේ ඒරන් ජෝන්ස් නොදැවී ලකුණු 94ක් රැස් කිරීමට සමත් විය.

පැපුවා නිව් ගිනියා සහ නවසීලන්තය අතර පැවති තරගයේදී ජූනි 17 වන දා පැවති තරගයේදී නවසීලන්ත ක්‍රීඩක ලොකී ෆර්ගසන් දුර්ලභ වාර්තාවක් තැබීමට සමත් විය.

එම කණ්ඩායම් 4 තෝරා ගනු ලබන්නේ, එක් කාණ්ඩයක වැඩි ම ජයග්‍රහණ හිමි කර ගන්නා කණ්ඩායම් 2ක බැගිනි.

එලෙස අවසන් පූර්ව වටයට සුදුසුකම් ලබන කණ්ඩායම් 4 අතර පැවැත්වෙන තරග දෙක ජූනි 27 වන දා පැවැත්වේ.

අවසන් තරගය ජූනි 29 වන දා ශ්‍රී ලංකා වේලාවෙන් පස්වරු 8.00ට පැවැත්වේ.

LPL 2024 : පළමු තරගයේදීම අර්ධ ශතකයක් වාර්තා කළ චමිදු වික්‍රමසිංහ යනු කවුද?

නීතිවිරෝධී මත්පැන් ඔබව මරා දමන්නේ කෙසේ ද? විෂ සහිත බීම හඳුනාගන්නේ කෙසේ ද?