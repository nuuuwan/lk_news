வவுனியா ஓமந்தை பகுதியில் சுவர் இடிந்து வீழ்ந்து குழந்தை பலி

வவுனியா, ஓமந்தை புதிய வேலர் சின்னக்குளம் பகுதியில் வீட்டின் சுவர் வீழ்ந்து இரண்டு மாத குழந்தை பலியாகியுள்ளது.

முல்லைத்தீவில் வசிக்கும் ச. சிந்துஜன் தனது மனைவி மற்றும் இரண்டு மாத குழந்தையுடன் வவுனியாவில் உள்ள தனது தங்கையின் வீட்டிற்கு கடந்த 7 ஆம் திகதி வந்துள்ளார்.

நிகழ்வொன்றுக்காக வருகை தந்திருந்த நிலையில் தங்கையின் தற்காலிக வீட்டில் தங்கியிருந்த போது நேற்று மாலை சுமார் 5 மணியளவில் வீட்டில் உட்பகுயில் உள்ள கற்சுவர் குழந்தையின் மீது வீழ்ந்துள்ளது.

உடனடியாக வீட்டார் குழந்தையை வவுனியா பொது வைத்தியசாலைக்கு கொண்டு சென்றபோதிலும் பிள்ளை உயிரிழந்துள்ளது.