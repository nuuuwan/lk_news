டபுள் மீனிங் பேச்சுலர்கள் சங்கமமாகும் 'தி பொய்ஸ்'

'ஹர ஹர மகாதேவகி', 'இருட்டு அறையில்  முரட்டு குத்து' ஆகிய படங்களின் மூலம் இளசுகளை தன் பக்கம் ஈர்த்த 'டபுள் மீனிங்' புகழ் படைப்பாளி சந்தோஷ் பி. ஜெயக்குமார் நடிக்கும் 'தி பொய்ஸ்' படத்தின் முன்னோட்டம் வெளியிடப்பட்டிருக்கிறது.

இயக்குநர் சந்தோஷ் பி. ஜெயக்குமார் இயக்கத்தில் உருவாகி இருக்கும் 'தி பொய்ஸ்' திரைப்படத்தில் சந்தோஷ் பி. ஜெயக்குமார், சிவ ஷா ரா, ஹர்ஷத்,  கே பி ஒய் வினோத், யுவராஜ் கணேசன்,  நான் கடவுள் ராஜேந்திரன், ரெடின் கிங்ஸ்லீ உள்ளிட்ட பலர் நடித்திருக்கிறார்கள்.

கே. அகமத் ஷெரிப் ஒளிப்பதிவு செய்திருக்கும் இந்த திரைப்படத்திற்கு அருண் கௌதம் இசையமைத்திருக்கிறார். குடியும் கும்மாளமாக அதாவது மதுவும் மாதுவுமாக வாழும் பேச்சுலர்களின் வாழ்வியலை ஜனரஞ்சகமான முறையில் சொல்லி இருக்கும் இந்த திரைப்படத்தை நோவா ஃபிலிம் ஸ்டுடியோஸ் மற்றும் டார்க் ரூம் பிக்சர்ஸ் ஆகிய பட நிறுவனங்கள் சார்பில் தயாரிப்பாளர் ஈ. செந்தில் குமார் மற்றும் எஸ். நிதிஷ்குமார் ஆகியோர் தயாரித்திருக்கிறார்கள்.

எதிர்வரும் 29 ஆம் திகதியன்று உலகம் முழுவதும் படமாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தின் முன்னோட்டம் வெளியிடப்பட்டிருக்கிறது.

முன்னோட்டத்தில் 'நான் கடவுள்' ராஜேந்திரன் பெண்மணியாகவும், தன் பாலின சேர்க்கை  மீது விருப்பம் உள்ளவராகவும் நடித்திருப்பதால்... இரட்டை அர்த்த நகைச்சுவைக்கு பஞ்சம் இல்லை என அப்பட்டமாக தெரிய வருகிறது. இந்த முன்னோட்டத்திற்கு அந்த(A) வகையான கொமடியை ரசிக்கும் ரசிகர்களிடத்தில் பெரும் வரவேற்பு கிடைத்திருக்கிறது.