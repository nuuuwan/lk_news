ஐ.தே.க வரலாற்றில்  அதிர்ஷ்டமில்லாத  ஒரு தலைவர்…!   30 வருடங்கள் தலைவராகவிருந்தும் எந்த தேர்தல்களிலும் வெற்றி பெற முடியவில்லை

78 வருட கால வரலாறு கொண்ட ஐக்கிய தேசிய கட்சியில் முப்பது வருடங்கள் தலைவராக விளங்கிய ரணில் இன்று தனித்து விடப்பட்டாலும் கட்சியின் தலைவர் என்று பொறுப்பை என்றும் விட்டுக்கொடுக்க தயாரில்லை.  47 வருடங்கள் பாராளுமன்ற அரசியல் அனுபவத்தை கொண்ட ஐக்கிய தேசிய கட்சியின் தலைவர் ரணில் விக்ரமசிங்க எதிர்வரும் பொதுத்தேர்தலில் மாத்திரமல்லாது இனி எந்த ஒரு தேர்தலிலும் தான் போட்டியிடப் போவதில்லையென ஏற்கனவே அறிவித்து விட்டார். ஆனால் ஐக்கிய தேசிய கட்சியை மக்கள் மனதிலிருந்து அகற்றி விட்டு பாராளுமன்றத் தேர்தலிலிருந்து அவர் ஓய்வு பெற்றுள்ளார் என்பது தான் வரலாற்றுக்கொடுமை. கட்சியின் தலைவராக அவரால் யானை சின்னத்தையும் காப்பாற்ற முடியவில்லை.