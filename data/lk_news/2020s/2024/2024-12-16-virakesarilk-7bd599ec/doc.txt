அநுராதபுரத்தில் இரு மோட்டார் சைக்கிள்கள் நேருக்கு நேர் மோதி விபத்து ; ஒருவர் பலி

அநுராதபுரம் விளச்சிய வீதியின் லோலுகஸ்வெவ பகுதியில் இரு மோட்டார் சைக்கிள்கள் நேருக்கு நேர் மோதி விபத்து இடம்பெற்றுள்ளதாக பொலிஸார் தெரிவித்துள்ளனர்.

விபத்தில் பலத்த காயங்களுக்குள்ளான மூவரை வைத்தியசாலையில் அனுமதித்ததன் பின்னர் மோட்டார் சைக்கிள் ஓட்டுனர் ஒருவர் சிகிச்சை பலனின்றி உயிரிழந்துள்ளதாக பொலிஸார் தெரிவித்தனர்.

அநுராதபுரம் பொலிஸ் பிரிவின் விளச்சிய வீதி லோலுகஸ்வெவ பகுதியில் நேற்று ஞாயிற்றுக்கிழமை (15)  இவ்விபத்துச் சம்பவம் இடம்பெற்றுள்ளதாக அநுராதபுரம் தலைமையக பொலிஸ் நிலைய போக்குவரத்து பொலிஸார் தெரிவித்தனர்.

லோலுகஸ்வெவ, அநுராதபுரம் பகுதியை வசிப்பிடமாக கொண்ட 62 வயதுடய ஒருவரே சம்பவத்தில் உயிரிழந்துள்ளார.

பொலிஸார் மேற்கொண்ட மேலதிக விசாரணையில், விளச்சிய வீதியின் லோலுகஸ்வெவ பகுதியிலிருந்து பசவக்குளம் பகுதிக்கு சென்றுகொண்டிருந்த மோட்டார் சைக்கிளும் எதிர் திசையில் வந்த மோட்டார் சைக்கிளும் நேருக்கு நேர் மோதியதில் இவ்விபத்து இடம்பெற்றுள்ளமை தெரியவந்துள்ளது.

மேலும், சம்பவம் தொடர்பான மேலதிக விசாரணைகளை அநுராதபுரம் தலைமையக பொலிஸ் நிலைய போக்குவரத்து பொலிஸார் மேற்கொண்டுவருகின்றனர்.