රැවුල් කුමාර සඟවා ගෙන සිටි ෆෝන් එක STF භාරයට

බූස්ස අධි ආරක්ෂිත බන්ධනාගාරයේ රඳවා සිටින "රැවුල් කුමාර" නම් සංවිධානාත්මක අපරාධකරු සන්තකයේ තිබී ජංගම දුරකථනයක් පොලිස් වි‍ශේෂ කාර්ය බළකායේ නිලධාරීන් විසින් සොයාගෙන තිබේ.

විශේෂ කාර්ය බළකායේ නිලධාරීන් කණ්ඩායමක් විසින් ඊයේ (24) දින බූස්ස බන්ධනාගාරයේ විශේෂ අංශය A කොටසේ හදිසි සෝදීසි කිරීමක් සිදුකර ඇත.

එහිදී මෙම සැකකරු සතුව තිබී සිම්පතක්, ජංගම දුරකථනයක්, චාජර් හා අමතර බැටරියක් පොලිස් භාරයට ගෙන ඇත.

වැඩිදුර විමර්ශන සඳහා එම ජංගම දුරකථනය සහ අනෙකුත් දෑ විශේෂ කාර්ය බළකාය නිලධාරීන් භාරයේ තබා ඇති බව වාර්තා වේ.