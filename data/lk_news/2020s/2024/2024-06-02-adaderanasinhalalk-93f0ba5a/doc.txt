පොලිස් සැරයන්වරයෙක් අත්අඩංගුවට

කාන්තාවකගේ ගෙල බැඳි රන්මාලය කොල්ලකෑ පොලිස් සැරයන්වරයෙකු අත්අඩංගුවට ගත්බව වාද්දුව පොලීසිය පවසයි.

එසේ අත්අඩංගුවට ගෙන ඇත්තේ වාද්දුව පොලිස් ස්ථානයට අනුයුක්ත සැරයන්වරයෙකු බව සඳහන් වෙයි.

අද (02) අලුයම 5.45ට පමණ වාද්දුව දේවස්ථානය ආසන්නයේ ගමන් කරමින් සිටි කාන්තාවකගේ ගෙල බැඳි රන්මාලයක් මෙම සැකකරු විසින් මෙසේ කොල්ලකා ඇති බව සඳහන් වේ.

වාද්දුව පොලීසියේ ස්ථානාධිපති ගයාන් කහටපිටිය මහතාගේ ප්‍රධානත්වයෙන් වැඩිදුර පරීක්ෂණ පවත්වයි.