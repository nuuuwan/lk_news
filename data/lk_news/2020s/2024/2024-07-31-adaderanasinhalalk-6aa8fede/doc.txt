ගිනිඅවි සමග දෙදෙනෙක් අත්අඩංගුවට

ඔට්ටමාවඩි ප්‍රදේශයේදී ගිනි අවි සහ පතොරම් සමග මවුලවිවරයෙක් සහ ඔහුගේ සහෝදරයාව අත්අඩංගුවට ගත් බව පොලිස් මාධ්‍ය කොට්ඨාසය පවසයි.

යුද්ධ හමුදා බුද්ධි අංශයට ලද තොරතුරක් මත ටී-56 අවි දෙකක්, මැගසින් දෙකක්‍, පතොරම් 60ක්, දුරදක්නයක්‍ සහ කඩුවක් සමග එම සැකකරුවන් ව අරලගංවිල පොලිස් විශේෂ කාර්ය බළකායේ නිලධාරීන් විසින් ඊයේ (30) රාත්‍රී සිදුකළ මෙහෙයුමකදී අත්අඩංගුවට ගෙන තිබුණි.

වැඩබලන පොලිස් මාධ්‍ය ප්‍රකාශක නියෝජ්‍ය පොලිස්පති නීතිඥ රුවන් ගුණසේකර මහතා පැවසුවේ සැකකරුවන් පිළිබඳ වැඩිදුර විමර්ශන සඳහා ත්‍රස්ත විමර්ශන කොට්ඨාසය වෙත භාරදී ඇති බවය.