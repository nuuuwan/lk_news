පොහොට්ටුවේ තවත් මන්ත්‍රීවරයෙක් ජනපති රනිල්ගේ සහායට

ජනාධිපති රනිල් වික්‍රමසිංහ මහතාට සහාය පළ කරන ශ්‍රී ලංකා පොදු ජන පෙරමුණු පාර්ලිමේන්තු මන්ත්‍රී ඛණ්ඩායමේ එක් මන්ත්‍රීවරයකු ලෙස තමන් ද ඉදිරිපත් වී සිටින බවත් විදේශ ණය බරින් රට මුදාගෙන ආර්ථික සංවර්ධනයක් කරා රට ගෙන යා හැක්කේ එතුමාට පමණක් බවත් ත්‍රිකුණාමල දිස්ත්‍රික් සම්බන්ධීකරණ කමිටුවේ සම සභාපති පාර්ලිමේන්තු මන්ත්‍රී කපිල නුවන් අතුකෝරල මහතා පැවසීය .

හිටපු ජනාධිපති ගෝඨාභය රාජපක්ෂ මහතාට රැල්ලට ඡන්දය දුන්නත් රට කරවීමට එතුමාට පලපුරුද්දක් නොතිබුණු නිසා අරගලය හේතුවෙන් ඉවත්වීමට සිදුවීම නවක මන්ත්‍රවරයෙකු ලෙස තමන් අත්දැක්ක නරකම දේ බවද කපිල නුවන් අතුකෝරල මහතා කීහ.

අරාජික වෙද්දී රට භාරගත් එකම නායකයා වූ රනිල් වික්‍රමසිංහ මහතා කෙටි කාලයක් තුළ රට යම් ප්‍රමාණයකට ස්ථාවර මට්ටමකට ගෙන ඒමට හැකි වූ බවද පාර්ලිමේන්තු මන්ත්‍රීවරයා කීහ .රනිල් වික්‍රමසිංහ මහතාට ජනාධිපතිවරණයේදී සහය දැක්වුවද තමන් ශ්‍රී ලංකා පොදු ජන පෙරමුණේ පෙරමුණ අතහැර නොයන බව කී මන්ත්‍රීවරයා ජයග්‍රහණයෙන් පසු රනිල් වික්‍රමසිංහ මහතා සහාය දුන්  සියලු පක්ෂ වලට සාධාරණය ඉටු කරන බවද කීහ.