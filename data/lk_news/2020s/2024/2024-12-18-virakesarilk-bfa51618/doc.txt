அரலகங்வில பகுதியில் சட்டவிரோதமான முறையில் மணல் அகழ்வில்  ஈடுபட்டு வந்த சந்தேக நபர் கைது!

அரலகங்வில பொலிஸ் பிரிவுக்குட்பட்ட மாதுரு ஓயா பகுதியில் அனுமதிப்பத்திரம் இன்றி சட்டவிரோதமான முறையில் மணல் அகழ்வில்  ஈடுபட்டு வந்த சந்தேக நபர் ஒருவர் கைது செய்யப்பட்டுள்ளதாக பொலிஸார் தெரிவித்துள்ளனர்.

பொலிஸ் விசேட அதிரடிப்படையினரால் குறித்த பகுதியில் மேற்கொள்ளப்பட்ட சுற்றிவளைப்பு நடவடிக்கையின் போது அனுமதிப்பத்திரம் இன்றி மணல் அகழ்வில் ஈடுபட்டு வந்த சந்தேக நபர் ஒருவர் கைது செய்யப்பட்டு அரலகங்வில பொலிஸ் நிலையத்தில் ஒப்படைக்கப்பட்டுள்ளார்.

கைது செய்யப்பட்ட சந்தேக நபர் அரலகங்வில பகுதியைச் சேர்ந்த 24 வயதுடையவர் என பொலிஸார் தெரிவித்துள்ளனர்.

மேலும் ,குறித்த சம்பவம் தொடர்பில் பொலிஸார் மேலதிக விசாரணைகளை மேற்கொண்டு வருவதாக தெரிவித்துள்ளனர்.