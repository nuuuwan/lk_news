ஹெரோயினுடன் பொலிஸ் பரிசோதகர், கான்ஸ்டபிள் கைது!

ஒரு கிலோகிராம் ஹெரோயின் போதைப்பொருளை வைத்திருந்த பொலிஸ் பரிசோதகர் ஒருவரும் கான்ஸ்டபிள் ஒருவரும் கொழும்பு குற்றத்தடுப்பு பிரிவினரால் கைது செய்யப்பட்டுள்ளதாக பொலிஸார் தெரிவித்தனர்.

இவர்கள் இருவரும்  பிலியந்தலையில் உள்ள வணிக வளாகம் ஒன்றின் தரிப்பிடத்திலிருந்து காரில் வந்துகொண்டிருந்த போதே கைது செய்யப்பட்டதாக பொலிஸார் தெரிவித்தனர்.

கைது செய்யப்பட்டவர்கள் மொரட்டுவை விசேட அதிரடிப்படையின் புலனாய்வுப் பிரிவைச் சேர்ந்தவர்கள் எனத் தெரிவிக்கப்படுகிறது.

35 வயதான பொலிஸ் பரிசோதகர் போதைப்பொருள் கடத்தலுக்கு உதவிய குற்றச்சாட்டின் பேரில் கைது செய்யப்பட்டுள்ளதோடு, கான்ஸ்டபிள் ஹெரோயின் வைத்திருந்ததாக குற்றம் சாட்டப்பட்டுள்ளார்.