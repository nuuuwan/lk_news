හදවතේ ගායකයා ගෙදර යයි

හදවතේ ගායකයා ලෙස මහත් ජනාදරයට පත් වූ ගායන ශිල්පී චාමර වීරසිංහ මහතා සුවය ලබා කළුබෝවිල රෝහලෙන් පිටව ගොස් තිබේ.

දින 40කට ආසන්න කාලයක් ඔහු කළුබෝවිල රෝහලේ නේවාසිකව ප්‍රතිකාර ලැබුවේය.

චාමර වීරසිංහ මහතා කළුබෝවිල රෝහලට ඇතුළත් කෙරුණේ ස්වසන අපහසුතාවයක් හේතුවෙනි.

එහිදී ඔහු උගුරේ සහ උදරයේ සැත්කම් දෙකකට භාජනය කෙරුණු බව රෝහල් ආරංචි මාර්ග අනාවරණය කළේය.

මේ අතර චාමර වීරසිංහ මහතා සුවය ලැබුවද තවදුරටත් විවේකයෙන් පසුවිය යුතු බවට වෛද්‍යවරු නිර්දේශ කර තිබේ.