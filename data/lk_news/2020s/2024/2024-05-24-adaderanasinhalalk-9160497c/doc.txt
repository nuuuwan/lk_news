ආපදා පාලනයට සිංගප්පූරු මොඩලයේ ජාතික වැඩපිළි‍වෙලක්

අයහපත් කාලගුණයත් සමග ඇතිවන හදිසි අනතුරු සහ ආපදා පාලනය කිරීම සඳහා සිංගප්පූරු මොඩලයේ ජාතික වැඩපිළිවෙළක් ආරම්භ කිරීමට සැලසුම් කර ඇති බව ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා පවසයි.

මාර්ග සංවර්ධන අධිකාරියේ සහ පළාත් පාලන ආයතනවල සහය මේ සඳහා අපේක්ෂා කරන බව ඔහු සඳහන් කළේය.

අද (24) කොළඹ පැවති මාධ්‍ය හමුවකට එක්වෙමින් ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා මේ බව කියා සිටියේය.

"ගස් කඩා වැටීම නිසා සිදුවු මරණ සංඛ්‍යාව 6යි. තුවාල ලැබු සංඛ්‍යාව 11යි. අපිට නිරීක්ෂණය වෙනවා ගස් කඩා වැටීම්වල වැඩිවීමක්. දැනට අපේ රටේ ගස් සිටුවීම ගැන කිසිදු ප්‍රතිපත්තියක් නෑ. ඒ ගැන ජාතික ප්‍රතිපත්තියක් සැකසීම යෝග්‍යයයි කියලා අපට අවබෝධ වෙලා තියෙනවා. සිංගප්පූරු මෝඩලය අපි අධ්‍යයනය කිරීමට බලාපොරොත්තු වෙනවා. ඒ අනුව ඉදිරි කාලයේ දී මාර්ගය දෙපස සිටුවීමට සුදුසු ගස් ගැන ජනතාව දැනුවත් කර ප්‍රතිපත්තියක් සැකසීමටත් අපි බලාපොරොත්තු වෙනවා. ජාතික ගොඩනැගිලි  පර්යේෂණ ආයතනයට භාරදීලා තියෙනවා. අපි විශේෂ කමිටුවක් ජාතික ප්‍රතිප්තිය සැකසීමට බලාරොත්තු වෙනවා.

අපිට නිරීක්ෂණය වෙනවා ගස් කඩාගෙන වැටීම්වල වර්ධනයක්. පෙරේදා දිනයේ පාසලක ගසක් කඩා වැටීම නිසා දරුවන් 4 දෙනෙක් සුළු තුවාල ලැබුවා. ඒ නිසා දරුවන්ගේ ආරක්ෂාව සම්බන්ධයෙන් අපේ අවධානය ප්‍රමුඛව ලබාදෙන්න කටයුතු කරනවා. ඒ වගේම මාර්ග දෙපස ගස් කඩා වැටීම් සංඛ්‍යාව ඉහළ අගයක් ගන්නවා. ඒ අනුව මාර්ග සංවර්ධන අධිකාරිය, පළාත් මාර්ග අධිකාරිය ඒ වගේම පළාත් පාලන ආයතනවල සහාය අපි මේ වෙලාවේ බලාරොත්තු වෙනවා මේ තත්ත්වය පාලනයට හා අවම කිරීම සඳහා."

එහිදී මාධ්‍යවේදීන් යොමුකළ ප්‍රශ්නවලට තවදුරටත් අදහස් දැක්වූ ආරක්ෂක රාජ්‍ය අමාත්‍ය ප්‍රමිත බණ්ඩාර තෙන්නකෝන් මහතා,

"කෙටි කාලීන හා දීර්ඝ කාලින සැලසුමක් සකස් කරලා තියෙනවා. මේ තාක්කල් මේ තත්ත්වය ගැන අවධානය යොමු වුණ බවක් අපිට පේන්නේ නෑ. ගස් සම්බන්ධයෙන් අවධානමක් නිකුත් කරන්න අපේ රටේ ආයතනයක් ක්‍රියාවලිය තුළ නෑ. අපි දැන් ඒ වගකීම ජාතික ගොඩනැගිලි පර්යේෂණ ආයතනයට  ලබාදෙන්න කටයුතු කරලා තියෙනවා. ඒ වගේම ජාතික ප්‍රතිපත්තියක් සකස් කරමින් ඉන්නේ..."