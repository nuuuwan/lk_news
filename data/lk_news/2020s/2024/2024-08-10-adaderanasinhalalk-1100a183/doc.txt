මනුෂ්‍ය ඝාතනයකට අවශ්‍ය කර සිටි දෙදෙනෙකු අත්අඩංගුවට

මනුෂ්‍ය ඝාතනයකට අවශ්‍ය කර සිටි සැකකරුවන් දෙදෙනෙකු හංවැල්ල පොලීසිය විසින් ඊයේ (09) අත්අඩගුවට ගෙන ඇත.

අගෝස්තු 06 වනදා හංවැල්ල පොලිස් වසමේ තුම්මෝදර කුමාරි ඇල්ලට යන මාර්ගයේදී පුද්ගලයෙකුට තියුණු ආයුධ වලින් පහරදී ඝාතනය කර තිබුණි.

එම සිද්ධිය සම්බන්ධයෙන් හංවැල්ල පොලිස් ස්ථානයේ නිලධාරීන් සිදුකළ විමර්ශනයකින් අනතුරුව ඝාතනයට සම්බන්ධ එක් අයෙකු වරකාපොලදී අත්අඩංගුවට ගෙන ඇත.

එම සැකකරු වයස 24 ක් වන දොලවත්ත ප්‍රදේශයේ පදිංචිකරුවෙකු වන අතර, ඔහුගෙන් කරන ලද වැඩිදුර ප්‍රශ්න කිරීම්වලදී මෙම අපරාධයට ආධාර අනුබල ලබාදුන් අනෙක් පුද්ගලයා අත්අඩංගුවට ගෙන ඇත.

වයස අවුරුදු 47ක් වන එම පුද්ගලයා හේවාදුන්න ප්‍රදේශයේ පදිංචිකරුකරුවෙකු වන අතර, සිද්ධිය සම්බන්ධයෙන් හංවැල්ල පොලීසිය වැඩිදුර විමර්ශන සිදුකරයි.