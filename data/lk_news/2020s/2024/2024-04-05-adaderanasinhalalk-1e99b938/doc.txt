සරසවි සිසු විනෝද් බෝඩිමේදී මරුට

මොරටුව විශ්වවිද්‍යාලයේ ඉගෙනුම ලැබූ සිසුවෙකු මොරටුව මෝල්පේ ප්‍රදේශයේ පිහිටි සිය තාවකාලික නවාතැන් කාමරයේදී ඊයේ මධ්‍යම රාත්‍රියේ හදිසියේ රෝගීවී මියගොස් තිබේ.

ඔහු වාස්තු විද්‍යා පීඨයේ අවසන් වසරේ සිසුවකු වන අතර පිළියන්දල දිසා රෝහලට ඇතුළත් කරන විටත් ඔහු මියගොස් සිටි බව වාර්තා විය.

මෙලෙස මියගොස් ඇත්තේ, සතාසිවම් විනෝද් නැමති හාලිඇල ප්‍රදේශයේ පදිංචි සිසුවෙකි.

මිතුරන් සමග නවාතැන ආසන්නයේ පිහිටි වෙළෙඳසැලකින් ඊයේ මධ්‍යම රාත්‍රී 12.30ට පමණ තේ පානය කර නැවත නවාතැන වෙත පැමිණි සිය සිසුවා ජංගම දුරකථනය භාවිත කරමින් සිටියදී හදිසියේ අසනීප වී තිබුණි.

මියගිය සිසුවාගේ මිතුරෙක් පැවසුවේ, "අපි හතර දෙනෙක් බෝඩිමේ එක කාමරේ ඉන්නවා. එක්කෙනෙක් ඇතුළේ ඉඳන් කෑ ගැහුවා ටක්ගාලා වරෙන් කියලා. මම ඇවිත් බලනකොට එයා ඇස්වහගෙන මෙහෙම කරගෙන හිටියා. අපි හතරදෙනාම උස්සලා හොස්පිට්ල් එකට අරන් ආවාට පස්සේ තමයි කිව්වේ අරන් එනකොටත් නැතිවෙලා කියලා".