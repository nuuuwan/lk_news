මොහොමඩ් නබී එකට එයි

අයිසීසී නවතම ශ්‍රේණිගත කිරීම් අනුව එක්දින තුන්ඉරියව් ක්‍රීඩකයන්ගේ පළමු ස්ථානයට පැමිණීමට ඇෆ්ගනිස්තාන හිටපු නායක මොහොමඩ් නබී සමත් ව ඇත.

ඒ අනුව මෙතෙක් එහි පළමු ස්ථානයේ රැඳී සිටි බංග්ලාදේශ තුන්ඉරියව් ක්‍රීඩක ශකිබ් අල් හසන් දෙවැනි ස්ථානයට පත් ව ඇත.

ශ්‍රී ලංකාව සහ ඇෆ්ගනිස්තානය අතර මහනුවර පල්ලෙකැලේ අන්තර්ජාතික ක්‍රිකට් ක්‍රීඩාංගණයේ පැවති පළමු එක්දින තරගයේ දී මොහොමඩ් නබී රැස් කළ වාර්තාගත ඉනිමත් සමඟ ඔහු මෙසේ ශ්‍රේණිගත කිරීම්වල පෙරමුණට පැමිණ තිබේ.

එහි දී ඔහු ලකුණු 136ක් රැස් කළ අතර, අස්මතුල්ලා ඔමාසායි සමඟ වාර්තාගත සබඳතාවක් ද ගොඩනැඟුවේය.