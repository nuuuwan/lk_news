இலங்கை கடல் எல்லைக்குள் நுழைந்த 16 இந்திய மீனவர்கள் கைது

இலங்கை கடல் எல்லைக்குள் அத்துமீறி நுழைந்ததாகக் கூறி தமிழக மீனவர்கள் 16 பேர் இலங்கை கடற்படையினரால் நேற்று இரவு கைது செய்யப்பட்டனர்.

ஒரு படகில் 8 மீனவர்கள் வீதம் 2 படகிலிருந்தும் 16 இந்திய மீனவர்கள் நெடுந்தீவு கடற்பரப்பில் கைது செய்யப்பட்டுள்ளதாக கடற்படை பேச்சாளர் கயான் விக்ரமசூரிய தெரிவித்தார்.

கைது செய்யப்பட்ட மீனவர்கள்  காங்கேசன்துறை துறைமுகத்திற்கு அழைத்துவரப்பட்டு கடற்றொழில் திணைக்கள அதிகாரிகளிடம் இன்று(24) ஒப்படைக்கப்பட்டவுள்ளனர்.

இந்த நிலையில், இதுகுறித்து பாரம்பரிய இந்திய மீனவர் நலச் சங்கத் தலைவர் வி.பி.சேசுராஜா கூறியதாவது: “கைது செய்யப்பட்ட மீனவர்கள், மீன்வளத் துறையிடம் அனுமதி பெற்று, இரண்டு இயந்திரப் படகுகள் மூலம் ராமேஸ்வரம் கடலுக்கு புதன்கிழமை புறப்பட்டனர்.

மீனவர்கள் அடிக்கடி கைது செய்யப்படுவது வருத்தமளிக்கிறது. அவர்களை இலங்கையில் இருந்து விடுவிக்க தமிழக மற்றும் இந்திய மத்திய அரசு தலையிட வேண்டும்” என்றார்.