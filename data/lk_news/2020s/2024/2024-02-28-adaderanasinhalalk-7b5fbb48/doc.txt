සාගතයක් ගැන එක්සත් ජාතීන්ගේ සංවිධානයෙන් අනාවරණයක්

යුද ගැටුම් හේතුවෙන් ගාසා තීරයේ ලක්ෂ 05කට ආසන්න ජනතාවක් සාගත තත්වයකට මුහුණදෙමින් සිටින බව එක්සත් ජාතීන්ගේ සංවිධානය පවසයි.

එම ප්‍රමාණය ගාසා තීරයේ ජනගහනයෙන් 4න් එකක් පමණ වන බව ඔවුන් පෙන්වා දී තිබේ.

ගාසා තීරය සදහා මානුෂීය ආධාර රැගත් ට්‍රක් රථ ප්‍රවේශය සීමා කිරීම හේතුවෙන් මෙම තත්ත්වය හටගෙන ඇති බව සඳහන් වෙයි.

ගාසා තීරයේ භූගත ජලයෙන් සියයට 97ක් ද මිනිස් පරිභෝජනයට නුසුදුසු මට්ටමක පවතින බව එක්සත් ජාතීන්ගේ සංවිධානය අනාවරණය කර තිබේ.