விபத்தில் 6 வயதுச் சிறுமி மரணம்

திருகோணமலை - மட்டக்களப்பு விதியில் நேற்று அதிகாலை மோட்டார் வாகனமொன்று கவிழ்ந்து  விபத்திற்குள்ளானதில் 6 வயதுக் குழந்தை ஒன்று உயிரிழந்துள்ளது.

சேருநுவரவில் இருந்து செருகல் நோக்கி மோட்டார் வாகனம் பணித்த போது சாரதிக்கு ஏற்பட்ட தூக்கம் காரணமாக இந்த விபத்து இடம்பெற்றுள்ளது.

இதன்போது, மோட்டார் வாகனத்தில் சாரதியின் குடும்ப உறுப்பினர்கள் பயணித்துள்ள நிலையில் படுகாயமடைந்த இரண்டு குழந்தைகள் ஈச்சிலம்பற்று  வைத்தியசாலையில் அனுமதிக்கப்பட்டுள்ளனர்.

அதில் ஒரு குழந்தை மேலதிக சிகிச்சைக்காக மூதூர் வைத்தியசாலைக்கு மாற்றப்பட்ட நிலையில் உயிரிழந்துள்ளார்.

சடலம் மூதூர் வைத்தியசாலையின் பிரேத அறையில் வைக்கப்பட்டுள்ள நிலையில் ஈச்சிலம்பற்று பொலிஸார் விசாரணைகளை மேற்கொண்டு வருகின்றனர். R