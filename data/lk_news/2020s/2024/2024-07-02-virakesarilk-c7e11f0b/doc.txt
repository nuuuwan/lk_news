நடிகர் நிகில் சித்தார்த்தா நடிக்கும் 'தி இந்தியா ஹவுஸ்' படத்தின் படப்பிடிப்பு தொடக்கம்

தெலுங்கின் முன்னணி நட்சத்திர நடிகரான நிகில் சித்தார்த்தா நடிப்பில் தயாராகும் பான் இந்திய திரைப்படமான 'தி இந்தியா ஹவுஸ்' எனும் திரைப்படத்தின் படப்பிடிப்பு தொடங்கி இருக்கிறது. இதற்கான அதிகாரப்பூர்வமான அறிவிப்பை படக்குழுவினர் வெளியிட்டுள்ளனர்.

இயக்குநர் ராம் வம்சி கிருஷ்ணா இயக்கத்தில் உருவாகும் ' தி இந்தியா ஹவுஸ்' எனும் திரைப்படத்தின் நிகில் சித்தார்த்தா, சாயீ மஞ்சரேக்கர், அனுபம் கேர் உள்ளிட்ட பலர் நடிக்கிறார்கள். கேமரோன் பிரைசன் ஒளிப்பதிவு செய்யும் இந்த திரைப்படத்திற்கு 'பொன்னியின் செல்வன்' படத்திற்கு கலை இயக்கத்தை கவனித்த  விஷால் அம்பானி கலை இயக்குநராக பணியாற்றுகிறார். இந்தத் திரைப்படத்தை வி மெகா பிக்சர்ஸ் மற்றும் அபிஷேக் அகர்வால் ஆர்ட்ஸ் ஆகிய நிறுவனங்கள் சார்பில் தயாரிப்பாளர்கள் விக்ரம் ரெட்டி மற்றும் அபிஷேக் அகர்வால் ஆகியோர் இணைந்து தயாரிக்கிறார்கள். இந்த திரைப்படத்தை 'குளோபல் ஸ்டார்' ராம்சரண் வழங்குகிறார்.

படத்தைப் பற்றி இயக்குநர் பேசுகையில், '' 1905 ஆம் ஆண்டு காலகட்டத்திய படைப்பாக 'தி இந்தியா ஹவுஸ்' தயாராகிறது. புரட்சியும், காதலும் கலந்த பிரம்மாண்டமான படைப்பாகவும், தமிழ், தெலுங்கு, மலையாளம், கன்னடம், இந்தி ஆகிய மொழிகளிலும் தயாராகிறது. இப்படத்தின் முதற்கட்ட படப்பிடிப்பு இன்று தொடங்கி இருக்கிறது '' என்றார்.