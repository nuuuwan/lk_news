මේ දවස්වල පරිස්සමින් ඉන්න

කිරිබත්ගොඩ, හුණුපිටිය ප්‍රදේශයේ ගරාජයක තිබී කාබයිට් ටැංකියක් පුපුරා යාම හේතුවෙන් පුද්ගලයෙකු මියගොස් තිබේ.

එම අනතුරින් මියගොස් ඇත්තේ,  දෙවලගම, දෙකටන ප්‍රදේශයේ පදිංචි 45 හැවිරිදි පුද්ගලයෙකි.

මේ අතර, කොටුව පොලිස් වසමේ චැතැම් විදියේ පිහිටි පැරණි ගොඩනැගිල්ලක 04 වන මහලේ උළුවහු ජනේලයක් ගැලවී මාර්ගයේ පදික වේදිකාවේ ගමන් කරමින් සිටි පදිකයකුගේ ඇඟට වැටී තිබිණි.

පදිකයා එම අනතුරින් බරපතළ තුවාල ලබා කොළඹ ජාතික රෝහල වෙත ඇතුළත් කර ඇත.

තුවාලකරු කොළඹ ජාතික රෝහලේ නේවාසිකව ප්‍රතිකාර ලබමින් සිටින අතර කොටුව පොලීසිය වැඩිදුර විමර්ශන සිදුකරයි.