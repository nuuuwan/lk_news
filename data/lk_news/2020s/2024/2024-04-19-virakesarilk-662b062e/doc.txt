1991 ஆம் ஆண்டு ருமேனியாவில் இடம்பெற்ற கொலை ; தேடப்பட்டு வந்த இலங்கையர் ஜேர்மனியில் கைது

53 வயதுடைய குறித்த சந்தேக நபர் 1991 ஆம் ஆண்டு  ருமேனியாவின் தலைநகரான புக்கரெஸ்டில் கொலை சம்பவத்துடன் தொடர்புடையவராவார்.

இந்நிலையில், ஜேர்மனியில் கைதான சந்தேக நபர் 19 ஆண்டு சிறைத்தண்டனையை அனுபவிக்க 23 ஆம் திகதி  ருமேனியாவுக்கு அழைத்து வரப்படவுள்ளார்.

1991 ஆம் ஆண்டு டிசம்பர் மாதம்  ருமேனியாவின் தலைநகரான புக்கரெஸ்டில்  சந்தேக நபர் தனது வீட்டில்  வெளிநாட்டு பிரஜை ஒருவரை கொலை செய்துள்ளார். கொலை செய்யப்பட்ட  நபரை ஒரு கம்பளத்தில் போர்த்தி  அயலூரான  க்ராங்காசிக்கு கொண்டு சென்று மோரி ஏரியில் வீசியுள்ளார்.

இதனை அடுத்து  ருமேனியா பொலிஸ் ஜேர்மனியின் மோயர்ஸ் நகரில்  ஜனவரி மாதம் 3 ஆம் திகதி சந்தேக நபரை கைது செய்துள்ளது.

சந்தேக நபர் ருமேனியாவிற்கு அழைத்து செல்லப்பட்டு தண்டனையை அனுபவிக்க தனி நபர் சிறையில் அடைக்கப்படுவார் என தெரிவிக்கப்பட்டுள்ளது.