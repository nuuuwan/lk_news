வரலாற்றில் இன்று

இஸ்ரேல் - காசா யுத்தம் மிகத் தீவிரமாகி வருகிறது. கள அழிப்புகள், உயிரிழப்புக்களை ஏற்படுத்தும் இந்த போரினால் ஏனைய நாடுகளுக்கிடையே பல்வேறு முரண்பாடுகளும் பலவிதமான எதிர்த்தாக்குதல்களும் உருவாகிவிட்டன.

இதைப் போன்றதொரு போர்க்கால சூழல்  1967ஆம் ஆண்டில் நிலவியபோது, அன்றைய ஐக்கிய அரபு குடியரசின் ஜனாதிபதி கமால் அப்துல் நாஸர், அரபு நாடுகளுக்கும் இஸ்ரேலுக்கும் ஏற்படக்கூடிய யுத்தத்தில் வேறு எந்த நாடும் தலையிட்டால் சூயஸ் கால்வாயை உடனடியாக மூடிவிடுவேன் என்று பகிரங்க அறிவித்திருந்தார்.

இது தொடர்பான செய்தி, 1967ஆம் ஆண்டு இதே திகதியான மே 30 அன்று வெளியான வீரகேசரி பத்திரிகையின் முதல் பக்கத்தில் "சூயஸ் கால்வாயை மூடுவேன் : ஜனாதிபதி நாஸர் எச்சரிக்கை : ஐ.நா. பந்தோபஸ்து சபை தகராறை விவாதிக்கிறது" என்ற தலையங்கத்துடன் பிரசுரிக்கப்பட்டிருந்தது.