අධිවේගී මාර්ගයක තවත් මාරක අනතුරක්

අනතුර සිදුවී ඇත්තේ කොළඹ පිටත වටරවුම් මාර්ගයේ කඩවත සහ කෙරවලපිටිය අතර කිලෝමීටර් 27.1 ප්‍රදේශයේදී ය.

අද (26) අලුයම ඔස්ට්‍රියා ජාතික එකම පවුලේ පිරිසක් ගමන් ගත් සුඛෝභෝගී වෑන් රථයක් ලොරියක පිටුපස ගැටීමෙන් 37 හැවිරිදි පුද්ගලයෙක් එම ස්ථානයේදීම මියගොස් තිබේ.

අනතුර සම්බන්ධයෙන් වෑන් රථයේ රියදුරා පොලීසිය මගින් අත්අඩංගුවට ගෙන ඇත.

අනතුරෙන්  මියගිය පුද්ගලයා මව සහ පියා සමග මෙරට සංචාරයක් සඳහා පැමිණ තිබුණි.

හික්කඩුව සංචාරක හෝටලයේ නවාතැන් ගෙන යළි සිය මව්රටට  යාම සඳහා ගැලනිගම අධිවේගී පිවිසුමෙන් ඇතුළු වී කටුනායක ජාත්‍යන්තර ගුවන් තොටුපොළ කරා ගමන් කරමින් සිටියදී මෙම මාරක අනතුර සිදුවී ඇත.