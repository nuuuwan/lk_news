அவுஸ்திரேலியாவுக்கு பயணமாகவுள்ளார் ஜனாதிபதி

இந்தியப் பெருங்கடல் மாநாட்டில் பங்கேற்பதற்காக இந்த வாரம்  ஜனாதிபதி ரணில் விக்ரமசிங்க அவுஸ்திரேலியா  செல்லவுள்ளார்.

குறித்த மாநாடு அவுஸ்திரேலியாவின் தலைநகர் பேர்த்தில் இம்மாதம் 9 ஆம் மற்றும் 10 ஆம் திகதிகளில் இடம்பெறவுள்ளது.

குறித்த மாநாட்டில் ஜனாதிபதி முக்கிய உரையாற்றுவார் என ஜனாதிபதி அலுவலக சர்வதேச விவகாரங்களுக்கான பணிப்பாளர் டினூக் கொலம்பகே தெரிவித்துள்ளார்.

மேலும், ஜனாதிபதி  தனது விஜயத்தின் போது அவுஸ்திரேலிய பிரதமரையும், அவுஸ்திரேலியாவின் வெளிவிவகார அமைச்சரையும் சந்திக்கவுள்ளதாக அவர் தெரிவித்துள்ளார்.

7 ஆவது இந்தியப் பெருங்கடல் மாநாட்டை இந்திய அரசின் வெளியுறவு அமைச்சகம், அவுஸ்திரேலிய வெளியுறவு மற்றும் வர்த்தகத்துறை, சிங்கப்பூர் எஸ்.ராஜரத்தினம் ஸ்கூல் ஆஃப் இன்டர்நேஷனல் ஸ்டடீஸ் மற்றும் பேர்த் யுஎஸ்ஏசியா மையம் ஆகியவற்றுடன் இணைந்து இந்தியா பவுண்டேஷன் ஏற்பாடு செய்துள்ளது.