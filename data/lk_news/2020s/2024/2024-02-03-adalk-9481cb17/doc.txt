ටෙස්ට්, එක්දින හා විස්සයි20 තරගාවලියකට ලංකාව බංග්ලදේශයට, මැතිව්ස්ට වාඩුව ගැනීමට අවස්ථාවක්

ටෙස්ට් ලෝක ශූරතාවලියේ තරග දෙකකට, එක්දින තරග තුනකට හා විස්සයි20 තරග තුනකට එක්වීම සඳහා ශ්‍රී ලංකා කණ්ඩායම ලබන මාසයේදි බංග්ලදේශයේ සංචාරය කිරීමට නියමිතය.

තරගාවලියට එක්වීම සඳහා ශ්‍රි ලංකා කණ්ඩායම මාර්තු 01 දා ඩකා වෙත ළගාවීමට නියමිතය. මුලින්ම විස්සයි20 තරග තුන පැවැත්වෙන අතර එම තරග මාර්තු 4, 6 හා 9 දා සියල්හොට්හිදී පැවැත්වෙයි.

ඉන් අනතුරුව එක්දින තරග තුන 13දා, 15 දා හා 18 දා චිතගොංහි පැවැත්වීමට නියමිතය. මෙම තරග තුනෙන් පළමු තරග දෙක දිවා රාත්‍රී තරග ලෙසින් පැවැත්වෙන අතර තෙවැනි තරගය දිවා තරගයක් ලෙසින් පැවැත්වෙයි.

ඉන් අනතුරුව ටෙස්ට් තරග දෙක පැවැත්වීමට නියමිතය. එම තරග දෙනේ පළමු ටෙස්ට් තරගය මාර්තු 22 දා සියල්හොට් හිදී ආරම්භ වීමට නියමිත අතර දෙවැනි තරගය චිතගොං හිදී මාර්තු 30 ආරම්භ වීමට නියමිතය.