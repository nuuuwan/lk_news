’சுபீட்சமான இலங்கைக்காக செயலாற்றுவோம்’

சுபீட்சமான இலங்கைக்காக உலக நாடுகளுடன் ஒத்துழைத்துச் செயலாற்றுவோம் என்று ஜனாதிபதி ரணில் விக்கிரமசிங்க தெரிவித்துள்ளார்.

தாய்லாந்து உள்ளிட்ட கிழக்காசிய நாடுகள், ஆசியான் வலய நாடுகள் வசமாக காணப்படும் எதிர்காலத்துக்கான முன்னோடி பொருளாதார வலுவைக் கொண்டிருக்கும் தரப்புகளுடன் இருதரப்பு வர்த்தகத்தை பலப்படுத்திகொள்ள இலங்கை எதிர்பார்க்கிறது என்றும் அவர் தெரிவித்துள்ளார்.

தாய்லாந்து பிரதமர் ஸ்ரேத்தா தவிசினுடனான இருதரப்பு சந்திப்பின் பின்னர் நேற்று  பிற்பகல் ஜனாதிபதி அலுவலகத்தில் நடைபெற்ற இரு தலைவர்களினதும் பங்கேற்புடன் இடம்பெற்ற இணை ஊடகவியலாளர் மாநாட்டிலேயே ஜனாதிபதி இவ்வாறு தெரிவித்தார்.

இணை ஊடகவியலாளர் மாநாட்டில் கலந்துகொண்ட பின்னர், தாய்லாந்து பிரதமர், ஜனாதிபதி அலுவலகத்தில் வைக்கப்பட்டுள்ள விசேட அதிதிகளின் நினைவுப் புத்தகத்திலும் எண்ணங்களைப் பதிவிட்டார்.

இணை ஊடகவியலாளர் மாநாட்டில் தாய்லாந்து பிரதமர் ஷரேதா தவீசின் கருத்து தெரிவிக்கையில்,  2025 – 2027 வரையிலான மனித உரிமைகள் பேரவையின் உறுப்புரிமைக்கான ஆசியான் பிராந்திய அமைப்பின் பிரதித்துவமாக தாய்லாந்து செயற்படுகிறது என்று குறிப்பிட்டார்.

மேலும், இந்த மாநாட்டின் உறவுகளை மேம்படுத்துவதில் தாய்லாந்து மத்தியஸ்த அந்தஸ்த்தை கொண்டுள்ளது எனவும்

தாய்லாந்தும் இலங்கையும் இரு நாட்டு மக்களின் முன்னேற்றத்திற்காக மனித உரிமைகளை மேம்படுத்துவதில் இணைந்து செயல்பட முடியும் என்றும் தாய்லாந்து பிரதமர் வலியுறுத்தினார். (a)