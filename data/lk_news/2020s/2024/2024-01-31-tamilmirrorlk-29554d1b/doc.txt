அணிவகுப்பில் இருந்து  வெளியேறிய பொலிஸார்?

சுதந்திர தின நிகழ்வுக்கான ஒத்திகையில் இருந்து பொலிஸாரும் பொலிஸ் விசேட அதிரடிப்படையினரையும் இன்று(31) திடீரென விலக்கிக்கொள்ள நடவடிக்கை எடுக்கப்பட்டதாக  தகவல் வெளியாகியுள்ளது.

இன்று காலை இடம்பெற்ற இறுதிப் பயிற்சியில் இருந்து பொலிஸ் மற்றும் பொலிஸ் விசேட அதிரடிப்படை அணிகள் இருவரும் விலகியுள்ளதாகவும், பொலிஸ் குதிரைப்படை அணியினரை அணிவகுப்பில் இருந்து வெளியேற்றிய சம்பவமே இதற்கு வழிவகுத்துள்ளதாகவும் கூறப்படுகின்றது.

பொதுமக்கள் பாதுகாப்பு அமைச்சர் டிரான் அலஸ் மற்றும் பதில் பொலிஸ் மா அதிபர் தேசபந்து தேன்கோன் ஆகியோரிடம் இது தொடர்பில் கேள்விஎழுப்பப்பட்ட போது, அவ்வாறான எந்த முடிவும் எடுக்கப்படவில்லை என்று கூறியுள்ளனர். (லங்காதீப)