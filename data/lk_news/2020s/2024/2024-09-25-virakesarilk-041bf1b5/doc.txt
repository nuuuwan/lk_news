கவனம் ஈர்க்கும் 'புட்டா வெச்ச ரவிக்கைக்காரி

நடிகர் விமல் நடிப்பில் தயாராகி விரைவில் வெளியாக இருக்கும் 'சார்' எனும் திரைப்படத்தில் இடம் பெற்ற 'புட்டா வெச்ச ரவிக்கைக்காரி..' எனும் பாடலும், பாடலுக்கான லிரிக்கல் விடியோவும் வெளியாகி... பெரும் வரவேற்பையும், கவனத்தையும் கவர்ந்திருக்கிறது.

இயக்குநர் போஸ் வெங்கட் இயக்கத்தில் உருவாகி இருக்கும் 'சார்' எனும் திரைப்படத்தில் விமல், சாயா கண்ணன், , சரவணன், விஜய் முருகன், ரமா, எஸ். சிராஜ், 'ஆடுகளம்' ஜெயபாலன் உள்ளிட்ட பலர் நடித்திருக்கிறார்கள். இனியன் ஜே. ஹாரிஸ் ஒளிப்பதிவு செய்திருக்கும் இந்த திரைப்படத்திற்கு சித்து குமார் இசையமைத்திருக்கிறார்.

இந்த திரைப்படத்தை எஸ் எஸ் எஸ் பிக்சர்ஸ் நிறுவனம் சார்பில் தயாரிப்பாளர் எஸ் சிராஜ் மற்றும் நிலோஃபர் சிராஜ் ஆகியோர் இணைந்து தயாரித்திருக்கிறார்கள். இந்த திரைப்படத்தை இயக்குநர் வெற்றிமாறனின் கிராஸ் ரூட் ஃபிலிம் கம்பனி வழங்குகிறது.

இந்த திரைப்படத்தின் இசை வெளியீடு அண்மையில் சிறப்பாக நடைபெற்றது. இந்நிலையில் இப்படத்தில் இடம்பெற்ற 'சொக்கத் தங்கம் யாரு சொல்லும் இந்த ஊரு..' எனத் தொடங்கும் பாடலும், பாடலுக்கான லிரிக்கல் வீடியோவும் வெளியிடப்பட்டிருக்கிறது.

இந்த பாடலின் பல்லவியில் இடம் பிடித்திருக்கும் 'புட்டா வெச்ச ரவிக்கைக்காரி..' எனும் பாடல் வரி ரசிகர்களின் கவனத்தை கவர்ந்திருக்கிறது. இந்த பாடலை கிராமிய பாடகர் ஆந்தகுடி இளையராஜா மற்றும் பாடலாசிரியர் இளங்கவி அருண் ஆகிய இணைந்து எழுதி இருக்க, கிராமிய பாடகர் ஆந்தகுடி இளையராஜா மற்றும் பின்னணி பாடகி லக்ஷ்மி ஆகியோர் இணைந்து பாடியிருக்கிறார்கள். இணையத்தில் பாடல் வரிகளாலும் கிராமிய நடனங்களாலும் இந்த பாடலுக்கு பெரும் வரவேற்பு கிடைத்து வருகிறது.