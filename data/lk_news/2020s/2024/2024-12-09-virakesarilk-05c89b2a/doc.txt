இலங்கை கடற்படையின் 74வது ஆண்டு நிறைவு விழா!

இந்நிலையில், 74வது ஆண்டு நிறைவை முன்னிட்டு கடற்படை தளபதி வைஸ் எட்மிரல் பிரியந்த பெரேராவின் பரிந்துரைகளுக்கமைய, பல்வேறு மட்டங்களில் கடமையாற்றும் சிரேஷ்ட மற்றும் கனிஷ்ட கடற்படையினர் 2,138 பேருக்கு இன்றைய தினம் பதவி உயர்வு வழங்கப்பட்டுள்ளது.

கடற்படை தளபதி வைஸ் எட்மிரல் பிரியந்த பெரேராவின் ஆலோசனை மற்றும் வழிகாட்டலின் கீழ் அனைத்து கடற்படை முகாம்களிலும் சம்பிரதாயபூர்வ நிகழ்வுகள், மத வழிபாடுகளுக்கு முன்னுரிமை வழங்கி ஆண்டு நிறைவுக்கான விசேட நிகழ்வுகள் நடைபெற்றன.

1950ஆம் ஆண்டு டிசம்பர் மாதம் 9ஆம் திகதி கடற்படை சட்டம் இயற்றப்பட்டு ரோயல் சிலோன் கடற்படை உருவானது.

1972ஆம் ஆண்டு முதலாவது குடியரசு யாப்பின் பிரகாரம், ரோயல் சிலோன் கடற்படை என்ற பெயர் நீக்கப்பட்டு இலங்கை கடற்படை என அடையாளப்படுத்தப்பட்டமை குறிப்பிடத்தக்கது.