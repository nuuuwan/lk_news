தனியாக ஓடிய ரயில் இயந்திரம்

களனிவெளி ரயில் பாதையில் கொழும்பு புறக்கோட்டை வரை பயணிக்கும் ரயிலின் இயந்திரம் கொட்டாவை பகுதியில் வைத்து ரயில் பெட்டிகளில் இருந்து பிரிந்து இயங்கியதாக பயணிகள் தெரிவித்தனர் .

கொஸ்கம வக நிலையத்தில் இருந்து கொழும்பு புறக்கோட்டை வரை இயங்கும் குறித்த அலுவலக ரயிலில் அப்போது பயணிகள் நிரம்பி இருந்ததாகவும், இயந்திரம் திடீரென பிரிந்ததால் பயணிகள் பெரிதும் சிரமத்திற்குள்ளானதாகவும் பயணிகள் தெரிவித்தனர் .

பின்னர் ரயில் சாரதியும் உதவியாளரும் மீண்டும் ரயில் இயந்திரத்தை  ரயில் பெட்டிகளை நோக்கி செலுத்தி அவற்றை ஒன்றாக இணைத்த பின்னர் கொழும்பு புறக்கோட்டைக்கு செலுத்தியுள்ளதாக தெரிவிக்கப்பட்டுள்ளது .

குறித்த இடம் சமவெளி என்பதால் இச் சம்பவம் நிகழ்ந்துள்ளது எனவும் இதற்கு முன்னரும் இந்த இடத்தில் வைத்து இவ்வாறு ரயில் இயந்திரம் பிரிந்துள்ளது எனவும் களனி வெளி ரயில் நிலையம் தெரிவித்துள்ளது.