இலங்கை எதிர்கொள்ளும் நெருக்கடியான நிலையை எங்களிற்கு சாதகமாக பயன்படுத்த விரும்பாததால் அமைதியாகவுள்ளோம் - சீனா

இலங்கை கடற்பரப்பில் கூட்டு ஆராய்ச்சியில் ஈடுபடுவதற்கு சீன கப்பல்களிற்கு தடைவிதிக்கப்பட்டுள்ளமை குறித்து அதிருப்தியடைந்துள்ளதாக தெரிவித்துள்ள சீனா சில நாடுகள் இது தங்களிற்கு கிடைத்த வெற்றி என சில நாடுகள் கருதுகின்றன ஆனால் உண்மை அதுவல்ல என குறிப்பிட்டுள்ளது.

சீனாவின் நட்பு நாடான இலங்கை ஏன் இந்த நடவடிக்கையை எடுத்தது என சீனாவில் சமூக ஊடக பயனாளர்கள் கேள்வி எழுப்புகின்றனர் என அவர் தெரிவித்துள்ளார்.

மூன்றாம் தரப்பொன்றின் அழுத்தம் காரணமாகவே இலங்கை இந்த நடவடிக்கையை எடுத்தது என குறிப்பிட்டுள்ள அவர் சில நாடுகள் இதனை தமக்கு கிடைத்த இராஜதந்திர வெற்றி என சில நாடுகள் கருதுகின்றன,ஆனால் இலங்கையின் நெருக்கடியான நிலைமையை பயன்படுத்த விரும்பாததால் நாங்கள் அமைதியாகயிருக்கின்றோம் என தெரிவித்துள்ளார்.

ஏனைய நாடுகளின் அழுத்தம் காரணமாகவே சீனாவின் ஆராய்ச்சி கப்பல்களிற்கு இலங்கை தடைவிதித்தது என முணுமுணுப்புகள் காணப்படுகின்றன,இலங்கையால் தனியாக அவ்வாறான கடல் ஆராய்ச்சியில் ஈடுபட முடியாததன் காரணமாகவே சீனா உதவியது என அவர் தெரிவித்துள்ளார்.