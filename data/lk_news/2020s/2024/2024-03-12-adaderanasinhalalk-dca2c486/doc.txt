බිරිඳට පහරදී දරු ගැබ වැනසූ පියා රිමාන්ඩ්

ගර්භණී බිරිඳගේ උදරයට පාදයෙන් පහරදී කළලය විනාශ කළ සැකකාර සැමියාව ලබන 26 වනදා දක්වා රිමාන්ඩ් බන්ධනාගාරගතකර තිබේ.

සැකකරු කොළඹ අතිරේක මහෙස්ත්‍රාත් සමන් රත්නායක මහතා හමුවට ඉදිරිපත් කිරීමෙන් අනතුරුව මෙම නියෝගය ලබාදුන්නේය.

පහරකෑමට ලක්වූ කාන්තාව තවදුරටත් රාගම ශික්ෂණ රෝහලේ ප්‍රතිකාර ලබන අතර වෛද්‍ය වාර්තා මේ වනතෙක් ලැබී නොමැති බවත් ග්‍රෑන්ඩ්පාස් පොලීසිය අධිකරණයට දැනුම්දුන්නේය.

පොලීසිය අධිකරණය වෙත පවසා ඇත්තේ නිරන්තරයෙන් අදාළ සැකකාර සැමියා සිය බිරිඳ සමග ගැටුම් ඇතිකරගන්නා බවට අනාවරණය වී ඇති බවය.

මෙහිදී පොලීසිය වැඩිදුරටත් සඳහන් කර ඇත්තේ කුසෙහි සිටින දරුවාගේ පීතෘත්වය සම්බන්ධයෙන් ඇතිවූ බහින්බස්වීමක් දුරදිග ගොස් සැකකාර සැමියා විසින් බිරිඳගේ උදරයට සිය පාදයෙන් පහරදී ඇති බවය.

අනතුරුව බරපතළ තත්ත්වයේ පසුවූ බිරිඳව රාගම රෝහලට ඇතුළත් කිරීමෙන් අනතුරුව මාස දකක කළලය විනාශ වී ඇති බවට අනාවරණය වී තිබේ.