மட்டக்குளியில் ஐஸ் , ஹெரோயினுடன் இருவர் கைது !

கொழும்பு - மட்டக்குளி பொலிஸ் பிரிவுக்கு உட்பட்ட பகுதிகளில் மேற்கொள்ளப்ட்ட இரு சுற்றிவளைப்புக்களில் ஐஸ் மற்றும் ஹெரோயின் போதைப்பொருட்களுடன் இரண்டு சந்தேக நபர்கள் நேற்று வெள்ளிக்கிழமை (13) பொலிஸாரால் கைது செய்யப்பட்டுள்ளனர்.

அதன்படி, மட்டக்குளி பொலிஸ் பிரிவுக்கு உட்பட்ட பகுதியில் 10 கிராம் 200 மில்லிகிராம் ஐஸ் போதைப்பொருளுடன் சந்தேக நபர் ஒருவர் கைது செய்யப்பட்டுள்ளார்.

கொழும்பு வடக்கு பொலிஸ் குற்றப் புலனாய்வுப் பிரிவின் அதிகாரிகள் குழுவிற்கு கிடைத்த இரகசியத் தகவலையடுத்து மேற்கொள்ளப்பட்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் கொழும்பு - மட்டக்குளி பிரதேசத்தைச் சேர்ந்த 60 வயதுடையவர் ஆவார்.

இதேவளை , மட்டக்குளி பொலிஸ் பிரிவுக்கு உட்பட்ட இந்தன ஆற்றுப் பகுதிக்கு அருகில் 11 கிராம் 500 மில்லி கிராம் ஹெரோயின் போதைப்பொருளுடன் சந்தேக நபர் ஒருவர் மட்டக்குளி பொலிஸாரால் கைது செய்யப்பட்டுள்ளார்.

மட்டக்குளி பொலிஸ் நிலைய அதிகாரிகளுக்கு கிடைத்த இரகசிய தகவலின் பேரில் மேற்கொண்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் கொழும்பு -  மட்டக்குளி பிரதேசத்தைச் சேர்ந்த 30 வயதுடையவர் ஆவார்.