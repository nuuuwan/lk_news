” JICA” தலைவர் ஜனாதிபதியுடன் சந்திப்பு

ஜப்பான் சர்வதேச ஒத்துழைப்பு அமைப்பின் (JICA) தலைவர் கலாநிதி தனகா அகிஹிகோ, ஜனாதிபதி ரணில் விக்கிரமசிங்கவை புதன்கிழமை (14) சந்தித்துள்ளார்.

குறித்த சந்திப்பின் போது, கலாநிதி அகிஹிகோ, பொருளாதார சீர்திருத்த வேலைத்திட்டத்திற்கான ஜனாதிபதி விக்கிரமசிங்கவின் அர்ப்பணிப்புக்கு நன்றி தெரிவித்ததுடன், அதன் சவாலான தன்மையை ஒப்புக்கொண்டார்.

இதற்குப் பதிலளித்த ஜனாதிபதி விக்கிரமசிங்க, BIA, LRT மற்றும் மத்திய அதிவேக நெடுஞ்சாலையின் விரிவாக்கம் உட்பட முதலீட்டுத் திட்டங்களை விரைவாக மீளத் தொடங்குவதை உறுதி செய்வதில் தனது கவனத்தை வலியுறுத்தினார்.

பொருளாதார நெருக்கடியின் போது இலங்கைக்கு ஜப்பான் அரசாங்கம் மற்றும் JICA வழங்கும் தொடர்ச்சியான ஆதரவிற்காக ஜனாதிபதி பாராட்டினார்.

மேலும், இந்த சந்திப்பின் போது ஜனாதிபதி விக்ரமசிங்கவுடன் ஜனாதிபதியின் தேசிய பாதுகாப்பு தொடர்பான சிரேஷ்ட ஆலோசகர் மற்றும் ஜனாதிபதியின் தலைமை அதிகாரி சாகல ரத்நாயக்க மற்றும் சர்வதேச அலுவல்கள் பணிப்பாளர் டினூக் கொலம்பகே ஆகியோர் கலந்துக்கொண்டிருந்தனர்.