ගොඩ ගැසුණු වාහන බෙදා දෙයි

මේ වනවිට ගාලු මුවදොර ආශ්‍රිතව ගාල්කර තිබෙන රජයට අයත් වාහන කඩිනමින් අත්‍යවශ්‍ය සේවා සඳහා මුදාහැරීමට කටයුතු කරන බව ජනාධිපති පෞද්ගලික ලේකම් ආනන්ද විජයපාල මහතා පවසයි.

එලෙස වාහන ගාල්කර ඇති ප්‍රදේශයේ අද (26) නිරීක්ෂණයකට  එක්වෙමින් ඔහු මේ බව සඳහන් කළේය.

නව ජනාධිපතිවරයාගේ දිවුරුම්දීමෙන් පසුව, ජනාධිපති ලේකම් කාර්යාලයට අයත්ව තිබී විවිධ නිලධාරීන් භාවිත කළ වාහන රැසක් එම කාර්යාලයට යාබද ගාලු මුවදොර ප්‍රදේශයේ මෙලෙස ගාල්කර තිබෙනු දක්නට ලැබෙයි.

"මේ වනවිට වාහන 107ක් ස්ථාන 4ක ගාල්කර තිබෙනවා. මේවා අත්‍යවශ්‍ය සේවාවන් සඳහා ලබාදෙනවා. ගිලන් රථ සඳහා වාහන නැහැ. අධ්‍යාපන ක්ෂේත්‍රයේ නිලධාරීන්ට වාහන නැහැ. පොලිස් නිලධාරීන්ට වාහන නැහැ. මේ තිබෙන වාහන ප්‍රමාණය ඒ ඒ අංශවලට බෙදා දෙනවා."