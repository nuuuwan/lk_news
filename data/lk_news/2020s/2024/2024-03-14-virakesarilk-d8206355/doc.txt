தென்னிலங்கையில் தொடரும் துப்பாக்கிப் பிரயோகங்கள் ; இன்று அம்பலாங்கொடையில்...

அம்பலாங்கொடை பொலிஸ் பிரிவிற்குட்பட்ட இடந்தோட்டை பொனதுவ பிரதேசத்தில் துப்பாக்கிப் பிரயோக சம்பவம் ஒன்று பதிவாகியுள்ளதாக பொலிஸார் தெரிவித்தனர்.

போதைப்பொருள் வர்த்தகத்தில் ஈடுபடும் பாதாள உலகக் குழு உறுப்பினரான 'சமன்கொல்லா' என்ற அகம்பொடி சஜித் சமன் பியந்தவின் வீட்டின் மீதே இன்று வியாழக்கிழமை (14) காலை துப்பாக்கிச் சூடு மேற்கொள்ளப்பட்டுள்ளது.

பல தோட்டாக்கள் வீட்டின் சுவர் மற்றும் கதவுகளைத் தாக்கியுள்ளதுடன் சம்பவத்தின் போது வீட்டில் சமன்கொல்லவின் தாயும் மூன்று சகோதரிகளும் இருந்துள்ளமை குறிப்பிடத்தக்கது.