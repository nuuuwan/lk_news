யுத்தம் நிறுத்தம் நடைமுறைக்கு வந்தது - ஆயிரக்கணக்கில் லெபனான்  மக்கள் தென் லெபனான் திரும்புகின்றனர்

இஸ்ரேலிற்கும் ஹெஸ்புல்லா அமைப்பிற்கும் இடையிலான யுத்தநிறுத்த உடன்படிக்கை நடைமுறைக்கு வந்ததை தொடர்ந்து ஆயிரக்கணக்கான லெபனான் மக்கள் தென்லெபனானில் உள்ள  தங்கள் பகுதிகளிற்கு திரும்பியவண்ணமுள்ளனர்.

நாங்கள் தென்லெபனானை நோக்கி சென்றுகொண்டிருக்கின்றோம் இந்த பகுதியில் ஹெஸ்புல்லாவிற்கு பெரும் ஆதரவுள்ளது ஆயிரக்கணக்கான மக்கள் தங்கள் வீடுகளை நோக்கி திரும்பிக்கொண்டிருக்கின்றனர் என பிபிசியின் செய்தியாளர் தெரிவித்துள்ளார்.

லெபனான் தலைநகர் பெய்ரூட்டிற்கும் தென்லெபனானிற்கும் இடையிலான முக்கிய வீதிகளில் பெரும் போக்குவரத்து நெரிசல் காணப்படுகின்றது,பொதுமக்கள்பொருட்களுடன் கார்கள் செல்வதை அவதானிக்க முடிகின்றது,என தெரிவித்துள்ள பிபிசி செய்தியாளர் கார்கள் வாகனங்களில் இருந்து ஹெஸ்புல்லா கொடிகளை பொதுமக்கள் அசைப்பதை காணமுடிகின்றது என தெரிவித்துள்ளார்.

சிலர் வெற்றி என கைகளை காண்பிக்கின்றனர்,என தெரிவித்துள்ள பிபிசி செய்தியாளர் இதேவேளை பொதுமக்களை உடனடியாக அவர்களின் பகுதிகளிற்கு செல்லவேண்டாம் என இஸ்ரேலிய லெபனான் அதிகாரிகள் எச்சரித்துள்ளனர் என குறிப்பிட்டுள்ளனர்.