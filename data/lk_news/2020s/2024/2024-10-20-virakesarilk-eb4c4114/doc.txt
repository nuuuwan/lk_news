பா. ரஞ்சித் வெளியிட்ட ஆர். ஜே. பாலாஜியின் 'சொர்க்கவாசல்' பட பர்ஸ்ட் லுக்

நடிகரும் ,இயக்குநருமான ஆர். ஜே. பாலாஜி கதையின் நாயகனாக முதன்மையான வேடத்தில் நடித்திருக்கும் புதிய படத்திற்கு, 'சொர்க்கவாசல்' என பெயரிடப்பட்டு, அதன் ஃபர்ஸ்ட் லுக் வெளியிடப்பட்டிருக்கிறது.

இதனை இயக்குநரும், தயாரிப்பாளருமான பா. ரஞ்சித் அவருடைய இணைய பக்கத்தில் வெளியிட்டு, படக்குழுவினருக்கு வாழ்த்து தெரிவித்திருக்கிறார்.

அறிமுக இயக்குநர் சித்தார்த் விஸ்வநாத் இயக்கத்தில் உருவாகி வரும் 'சொர்க்கவாசல்' எனும் திரைப்படத்தில் ஆர். ஜே. பாலாஜி கதையின் நாயகனாக நடிக்கிறார்.‌

கைதியின் வாழ்வியலை வித்தியாசமான கோணத்தில் சொல்லி இருக்கும் இந்த திரைப்படத்தை ஸ்வைப் ரைட் ஸ்டுடியோஸ் எனும் நிறுவனம் தயாரித்திருக்கிறது.

இப்படத்தின் படப்பிடிப்பு பணிகள் நிறைவடைந்து, தற்போது படப்பிடிப்புக்கு பிந்திய தொழில்நுட்ப பணிகள் விறுவிறுப்பாக நடைபெற்று வருகிறது.

இந்நிலையில் படத்தின் டைட்டில் மற்றும் பர்ஸ்ட் லுக் வெளியிடப்பட்டிருக்கிறது. இதில் ஆர். ஜே. பாலாஜி சிறை கைதியாக தோன்றுவதாலும் படத்தின் டைட்டில் 'சொர்க்கவாசல்' என்று இருப்பதாலும்  பார்வையாளர்களிடத்தில் எதிர்பார்ப்பை ஏற்படுத்தி இருக்கிறது.