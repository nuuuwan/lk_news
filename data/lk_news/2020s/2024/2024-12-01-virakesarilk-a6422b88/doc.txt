மானிப்பாயில் மோட்டார் சைக்கிள் - கார் விபத்து ; ஒருவர் பலி

யாழ்ப்பாணம் - மானிப்பாய் பொலிஸ் பிரிவில் மானிப்பாய் தாவடி வீதியில் மோட்டார் சைக்கிள் காருடன் மோதி விபத்துக்குள்ளானதில் ஒருவர் நேற்று (30) உயிரிழந்தார்.

தாவடி நோக்கி பயணித்த மோட்டார் சைக்கிள் அதே திசையில் வீதியில் சென்றுகொண்டிருந்த பாதசாரி மீது மோதி, வேகக்கட்டுப்பாட்டை இழந்ததில் எதிர்த்திசையில் வந்துகொண்டிருந்த காருடன் மோதியுள்ளது.

இந்த விபத்தில் படுகாயமடைந்த மோட்டார் சைக்கிள் ஓட்டுநர் யாழ்ப்பாணம் வைத்தியசாலையில் அனுமதிக்கப்பட்ட பின்னர் உயிரிழந்துள்ளதுடன், பாதசாரி சிறு காயங்களுக்கு உள்ளாகியுள்ளார்.

சடலம் யாழ்ப்பாணம் வைத்தியசாலையின் பிரேத அறையில் வைக்கப்பட்டுள்ளதுடன் காரின் சாரதி கைது செய்யப்பட்டுள்ளார்.