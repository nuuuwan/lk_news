பேசும் பேச்சின் வலிமையை உணர்த்தும் 'ஆகக் கடவன'

புதுமுக நடிகர் ஆதிரன் சுரேஷ் கதையின் நாயகனாக நடித்திருக்கும் திரைப்படத்திற்கு, 'ஆகக் கடவன' என பெயரிடப்பட்டு, அதன் ஃபர்ஸ்ட் லுக் வெளியிடப்பட்டுள்ளது.

அறிமுக இயக்குநர் தர்மா இயக்கத்தில் உருவாகி வரும் 'ஆகக் கடவன ' எனும் திரைப்படத்தில் ஆதிரன் சுரேஷ் , வின்சென்ட், சி. ஆர். ராகுல், மைக்கேல், ராஜ சிவன், சதீஷ் ராமதாஸ், தட்ஷனா, நிவாஸ் உள்ளிட்ட பலர் நடித்திருக்கிறார்கள்.

லியோ வெ. ராஜா ஒளிப்பதிவு செய்திருக்கும் இந்த திரைப்படத்திற்கு சாந்தன் அன்பழகன் இசையமைத்திருக்கிறார்.

இந்த திரைப்படத்தை சாரா கலைக்கூடம் எனும் பட நிறுவனம் சார்பில் தயாரிப்பாளர்கள் அனிதா லியோ மற்றும் லியோ வெ.  ராஜா ஆகியோர் இணைந்து தயாரித்திருக்கிறார்கள்.

இந்த திரைப்படத்தின் படப்பிடிப்பு முழுமையாக நிறைவடைந்து தற்போது படப்பிடிப்புக்கு பிந்தைய இறுதிக்கட்ட மற்றும் தொழில்நுட்ப பணிகள் நடைபெற்று வருகிறது.

படத்தைப் பற்றி இயக்குநர் பேசுகையில், '' ஒருவர் பேசும் பேச்சு தான் அவருக்கு எஜமான் என ஒரு சீன பழமொழி உள்ளது. ஒருவரது வாழ்வின் நன்மையையும், தீமையையும் தீர்மானிப்பது அவர் பேசும் சொற்கள் தான்.

நல்லவற்றை பேசினால் நல்லவையும்.. தீயவற்றை பேசினால்  தீயவையும் தான் விளையும். இதனை மையப்படுத்தி தான் இப்படத்தில் கதை எழுதப்பட்டிருக்கிறது.