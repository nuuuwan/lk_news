பொரள்ளையில் ஐஸ் போதைப்பொருளுடன் இளைஞன் கைது !

கொழும்பு, பொரள்ளை பொலிஸ் பிரிவுக்கு உட்பட்ட சீவலி விளையாட்டு மைதானத்திற்கு அருகில்  ஐஸ் போதைப்பொருளுடன் சந்தேக நபர் ஒருவர் நேற்று வியாழக்கிழமை (12) பொரள்ளை பொலிஸாரால் கைது செய்யப்பட்டுள்ளார்.

பொரள்ளை பொலிஸ் நிலைய அதிகாரிகள் குழுவிற்கு கிடைத்த இரகசிய தகவலின் அடிப்படையில் மேற்கொள்ளப்பட்ட சுற்றிவளைப்பின் போதே  சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் கொழும்பு 10 பிரதேசத்தைச் சேர்ந்த 23 வயதுடைய இளைஞன் ஆவார்.

சந்தேக நபரிடம் இருந்து  106 கிராம் ஐஸ் போதைப்பொருள் மற்றும் போதைப்பொருள் கடத்தல் மூலம் சம்பாதித்ததாக சந்தேகிக்கப்படும்  145,000 ரூபா பணம் என்பன பொலிஸாரால் கைப்பற்றப்பட்டுள்ளன.