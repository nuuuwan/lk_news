Zero Shadow Day උදාවෙයි

සාමාන්‍ය කට වහරේ කියවෙන කතාවක් තමයි ''අඳුරේදී ඔබගේ සෙවණැල්ල වුව ඔබව හැරදා යයි'' නම් කියමන.

ඒත් අද (07) හිරු එළිය පතිතව තිබියදීම එළිමහනේ සිටින අයගේ සෙවණැල්ලත් කෙටි වේලාවකට අතුරුදන්වුණි.

පෘථිවිය සූර්යයා වටා පරිභ්‍රමණයේදී ඇතැම් අවස්ථාවල පෘථිවියේ ඇතැම් ස්ථානවලට හිරු මුදුන්වීම සිදුවෙයි.

එවන් අවස්ථාවල පෘථිවියේ ඇතැම් ස්ථානවලට හිරු කිරණ සිරස්ව එල්ලවීම නිසා එම ස්ථානවල පවතින වස්තූන්ගේ සෙවණැල්ල තාවකාලිකව අතුරුදන්වීම සිදුවෙයි.

මේ වසරේ අප්‍රේල් මස 05 වනදා සිට අප්‍රේල් 15 දින දක්වා දින 10ක කාලයක් සූර්යයා ශ්‍රී ලංකාවට මුදුන්ව ගමන් ගනී.

ඒ අතරින් අද (07) මධ්‍යහන 12.12ට හිරු මුදුන්ව පැවතීමේ ප්‍රතිඵලයක් ලෙස යම් වස්තුවක සෙවනැල්ල නොපෙනී යන අතර එළිමහනේ සිටින අයගේ සෙවණැල්ල එක් මොහොතකට අතුරුදන් වන ආකාරය දැකගත හැකිවුණි.

මෙම අවස්ථාව නිරීක්ෂණය සඳහා විශ්ලේෂණ මධ්‍යස්ථානයක් තාරකා විද්‍යාඥයන් අද දින ගංගාරාම සීමා මාලකයේ සූදානම් කර තිබුණි.

අඩියක් පමණ වන කම්බි කූරක් වැනි යමක් මධ්‍යහ්නට පෙර එළිමහනේ සෘජුව සිටවා එහි සෙවණැල්ල අධීක්ෂණය මගින් මේ තත්ත්වය නිරීක්ෂණය කෙරුණි.