බෝයිං STARLINER ගගනගාමීන් තවත් අර්බුදයක

ගගනගාමී සූනි විලියම්ස් සහ බුච් විල්මෝර් රැගත් බෝයිං සමාගමේ ස්ටාර්ලයිනර් යානය ජාත්‍යන්තර අභ්‍යවකාශ මධ්‍යස්ථානය වෙත ළඟාවුයේ පසුගිය ජූනි 6 වනදාය.

කෙසේ නමුත් ගමන අතරතුර ස්ටාර්ලයිනර් යානයේ ඇති වූ දෝෂ සහ හානි හේතුවෙන් එය ආපසු පෘථිවිය වෙත පැමිණීම ලබන ජූලි දෙවනදා දක්වා ප්‍රමාද වී තිබේ.

ස්ටාර්ලයිනර් යානයේ පළමු ගමන මෙය වන අතර එය ආපසු පැමිණීමට නියමිතව පැවතියේ මේ මස 26 වනදාය.

යානය ජාත්‍යන්තර අභ්‍යවකාශ මධ්‍යස්ථානය වෙත සම්බන්ධවීමේදී එහි කොටස් කිහිපයකට හානි සිදුව තිබූ අතර එහි හීලියම් කාන්දුවක් ද වාර්තා වී තිබුණි.