’வழக்கு தொடுத்ததால் பதவியைத் துறந்தேன்’

வழக்குத் தாக்கல் செய்து தடை உத்தரவு பெற்றதால் தான் ஸ்ரீ லங்கா சுதந்திரக் கட்சியின் தலைவர் பதவியை இராஜினாமா செய்ததாக முன்னாள் ஜனாதிபதி மைத்திரிபால சிறிசேன தெரிவித்துள்ளார்.

காலி கரந்தெனிய பிரதேசத்தில் திங்கட்கிழமை (17) இடம்பெற்ற கூட்டமொன்றில் கலந்து கொண்டு உரையாற்றும் போதே முன்னாள் ஜனாதிபதி மேற்கண்டவாறு தெரிவித்தார்.

பதவி விலகாமல் தொடர்ந்தால், கட்சியில் உள்ள எவரும் அடுத்த தேர்தல்களில் வாக்கு கேட்க முடியாது என தெரிவித்த சிறிசேன, தன்னை பற்றி சிந்திக்காமல், ஸ்ரீ லங்கா சுதந்திரக் கட்சி உறுப்பினர்களை நினைத்து தான் அந்த முடிவை எடுத்ததாக தெரிவித்தார்.  .

அரசாங்கத்திற்குச் சென்ற ஏனையவர்களில் பொருத்தமானவர் இல்லாத காரணத்தினால் தனக்குப் பின்னர் தலைவர் பதவிக்கு கலாநிதி விஜயதாச ராஜபக்ஷ நியமிக்கப்பட்டதாக அவர் கூறினார்.