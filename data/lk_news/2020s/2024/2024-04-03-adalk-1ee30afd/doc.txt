ශ්‍රි ලංකාවේ සියයට 25ක් තවමත් දුප්පත්

ශ්‍රී ලංකාවේ ආර්ථිකය 2024 දී 2.2% ක මධ්‍යස්ථ වර්ධනයක් ලබා ගනු ඇති බවත් 2022 වසරේදී මුහුණ දුන් දැඩි ආර්ථික පසුබෑමෙන් පසු රට ස්ථාවර වීමේ ලකුණු පෙන්නුම් කරමින් පවතින බවත් ලෝක බැංකුව පවසයි. කෙසේ වෙතත් ශ්‍රී ලංකාවේ තවමත් පවතින ඉහළ දරිද්‍රතා මට්ටම්, ආදායම් අසමානතාවය සහ ශ්‍රම වෙළඳපොළ උච්ඡාවචනයන්ට මුහුණ දෙන බව ලෝක බැංකුව පවසයි.

ශ්‍රී ලංකාව උද්ධමනය පහත වැටීම, නව රාජ්‍ය මූල්‍ය ප්‍රතිපත්ති ක්‍රියාවට නැංවීමේ පසුබිම මත ඉහළ ආදායමක් සහ දශක පහකට ආසන්න කාලයක් තුළ ප්‍රථම වරට ජංගම ගිණුමේ අතිරික්තයක් වාර්තා වූ බවද ලොක බැංකුව පෙන්වා දෙයි.

කෙසේ වෙතත්, 2023 වසරේ ශ්‍රී ලාංකිකයන්ගෙන් 25.9%ක් දරිද්‍රතා රේඛාවට පහළින් ජීවත් වන බවට ඇස්තමේන්තු කර ඇති පරිදි දරිද්‍රතා අනුපාතිකය අඛණ්ඩව සිව්වන වසරටත් අඛණ්ඩව ඉහළ ගිය බවද එම වාර්තාවේ දැක්වෙයි.

ක්ෂුද්‍ර, කුඩා සහ මධ්‍යම ප්‍රමාණයේ ව්‍යවසායන් (MSMEs) වසා දැමීම. ඉහළ මිල ගණන්, ආදායම් අහිමිවීම් සහ රැකියාවෙන් අහිමිවීම වැනි විවිධ පීඩනයන් සමඟ පවුල ඒකක පොරබදින් සිටින බවත් ආහාර අවශ්‍යතා සපුරාලීමට සහ සෞඛ්‍ය හා අධ්‍යාපනය සඳහා වියදම් පවත්වාගෙන යාමට කුටුම්භ ණය ගැනීම මේ සඳහා හේතු වී ඇති බවද ලෝක බැංකුව පෙන්වා දෙයි.

උද්ධමනය ක්‍රමයෙන් වැඩි වීම සහ කුඩා ජංගම ගිණුමේ අතිරික්තයක් සමඟින්, 2025 දී 2.5% ක සාමාන්‍ය වර්ධනයක් ශ්‍රී ලංකාවෙන අපේක්ෂා කරන බවත් කෙසේ වෙතත්, ඉහළ ණය සේවා බැඳීම් රාජ්‍ය මූල්‍ය ශේෂයන් මත පීඩනයක් ඇති කරනු ඇති බවද ලෝක බැංකුව පවසයි.

දරිද්‍රතා අනුපාතය 2026 දක්වා 22% ට වඩා ඉහළ මට්ටමක පවතිනු ඇතැයි අපේක්ෂා කරන බවද ලෝක බැංකුව  පවසයි. අඛණ්ඩ සාර්ව-මූල්‍ය-මූල්‍ය ස්ථාවරත්වය, වැඩි පුද්ගලික අංශයේ ආයෝජන සහ රාජ්‍ය ව්‍යවසාය හා සම්බන්ධ අවදානම් ආමන්ත්‍රණය කිරීම තුළින් ඔරොත්තු දෙන ආර්ථිකයක් පෝෂණය කිරීම සඳහා ශක්තිමත් ප්‍රතිසංස්කරණ ක්‍රියාත්මක කිරීම මූලික වනු ඇති බව වාර්තාව අවධාරනය කරයි.