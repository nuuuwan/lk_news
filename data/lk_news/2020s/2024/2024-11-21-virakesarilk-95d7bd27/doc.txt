நடிகர் தம்பி ராமையா இசையமைத்த 'ராஜா கிளி' எனும் திரைப்படத்தின் இசை வெளியீடு

தென்னிந்திய திரையுலகில் குணச்சித்திர கதாபாத்திரத்திற்கான டிஜிற்றல் யுக சுப்பர் ஸ்டாரான சமுத்திரக்கனி முதன்மையான வேடத்தில் நடித்திருக்கும் 'ராஜா கிளி' எனும் திரைப்படத்தின் இசை வெளியீடு சென்னையில் சிறப்பாக நடைபெற்றது.

அறிமுக இயக்குநர் உமாபதி ராமையா இயக்கத்தில் உருவாகி இருக்கும் 'ராஜா கிளி' எனும் திரைப்படத்தில் சமுத்திரக்கனி, தம்பி ராமையா, முபாஸீர், பிரவீன், வெற்றி குமரன், சுபா ஸ்வேதா, ஆண்டாள் பிரியதர்ஷினி , சாட்டை துரைமுருகன் உள்ளிட்ட பலர் நடித்திருக்கிறார்கள். தம்பி ராமையா இசையமைத்திருக்கும் இந்த திரைப்படத்தை வி ஹவுஸ் புரொடக்ஷன்ஸ் நிறுவனம் சார்பில் தயாரிப்பாளர் சுரேஷ் காமாட்சி தயாரித்திருக்கிறார்.

எதிர்வரும் டிசம்பர் மாதம் 13‌ஆம் திகதியன்று உலகம் முழுவதும் பட மாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தின் இசை வெளியீட்டு விழா சென்னையின் நடைபெற்றது. இந்த நிகழ்வில் தயாரிப்பாளர் சத்ய ஜோதி டி ஜி தியாகராஜன் - 'ஆக்ஷன் கிங்' அர்ஜுன் ஆகியோர் சிறப்பு அதிதிகளாக பங்கு பற்றினர்.

இந்நிகழ்வில் இசையமைப்பாளரும், நடிகருமான உமாபதி இராமையா பேசுகையில், '' விநோதய சித்தம் எனும் திரைப்படத்தில் நடித்த பிறகு இப்படத்தின் கதையை எழுதலாம் என்ற நம்பிக்கை ஏற்பட்டது.  இக்கதையை எழுதி முடித்த பிறகு நான் தான் இயக்கலாம் என தீர்மானித்தேன்.

அதன் பிறகு தயாரிப்பாளர் சுரேஷ் காமாட்சி தான் உமாபதியை இயக்குநராக அறிமுகப்படுத்தலாம் என்று அவரிடம் கதையை கொடுத்துவிட்டார். அவர் கடுமையாக உழைத்து இப்படத்தை  உருவாக்கி இருக்கிறார். புகழில் உச்சத்தில் இருக்கும் பலரும் இன்று விவரிக்க இயலாத துன்பத்தில் இருக்கிறார்கள்.

இந்த திரைப்படம் எதையும் நேரடியாக உணர்த்தாது. ஆனால் இந்த திரைப்படத்தை பார்க்கும் பார்வையாளர்களுக்கு பல விடயங்களை உணர வைக்கும். இந்தத் திரைப்படத்தில் சமூகத்திற்கு தேவையான நல்லதொரு செய்தியையும் பதிவு செய்து இருக்கிறோம்'' என்றார்.

இதனிடையே இந்த திரைப்படம் தமிழில் வெளியான 'விநோதய சித்தம்' மற்றும் 'ரத்தக்கண்ணீர்' ஆகிய படங்களில் கலவையாக.. இன்றைய இளம் தலைமுறை ரசிகர்கள் ரசிக்கும் வகையில் உருவாகி இருக்கிறது என படக்குழுவினர் தெரிவித்தனர் என்பது குறிப்பிடத்தக்கது.