பலஸ்தீனர்களை பட்டினிச்சாவுக்கு உள்ளாக்கும் மேற்கத்தேய நாடுகள்

நிதியை நிறுத்தும் நாடுகள் பலஸ்தீனர்களுக்கான அத்தியாவசிய உணவு, நீர், மருத்துவ உதவி மற்றும் மருத்துவப் பொருட்கள், கல்வி மற்றும் பாதுகாப்பு போன்றவற்றை “மேலும் இல்லாதொழிக்கும்" அபாயம் காணப்படுகிறது.

ஐ.நா. நிவாரணப் பணிகளுக்கான முகவரகத்தின் ஆணையாளர் நாயகம் பிலிப் லஸ்ஸாரினி இந்நிறுவனத்திற்குள்ளே உள்ள ஒரு சில தனிநபர்கள் மீதான குற்றச்சாட்டுகளின் காரணமாக காஸாவின் முழு மக்களையும் பாதிக்கும் கடுமையான தாக்கங்கள் குறித்து எச்சரித்துள்ளார். “பெருந்தொகையானோர் பசியால் வாடுகின்றனர். நேரமும் நொடிப்பொழுதுகளுமோ அச்சமூட்டும் பஞ்சத்தை நோக்கி நகர்ந்து வருகின்றன." என அவர் வலியுறுத்தினார்.

காஸாவின் சுகாதார அமைச்சின் கூற்றுப்படி, 2023 ஒக்டோபர் 7 ஆம் திகதி தொடக்கம் காஸாவில்; நடந்துவரும் இனப்படுகொலையில் 26,751 பலஸ்தீனர்கள் கொல்லப்பட்டுள்ளனர், மேலும் 65,636 பேர் காயமடைந்துள்ளனர். கொல்லப்பட்ட மற்றும் காயமடைந்தவர்களில் பெரும்பாலோர் பெண்களும் குழந்தைகளுமே என்று பலஸ்தீன மற்றும் சர்வதேச மதிப்பீடுகள் குறிப்பிடுகின்றன.