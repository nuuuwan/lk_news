சாதனைகள் படைக்கும் அல்லு அர்ஜுன் 'புஷ்பா 2' பட டீசர்

பான் இந்திய அளவிலான ரசிகர்களை சம்பாதித்திருக்கும் தெலுங்கின் முன்னணி நட்சத்திர நடிகரான அல்லு அர்ஜுன் நடிப்பில் தயாராகி இருக்கும் புஷ்பா 2 படத்தின் டீசர் வெளியிடப்பட்டிருக்கிறது.

நடிகர் அல்லு அர்ஜுனின் பிறந்த நாளான ஏப்ரல் எட்டாம் திகதியன்று வெளியிடப்பட்டிருக்கும் இந்த டீசர், வெளியான 45 நிமிடங்களிலேயே இரண்டு மில்லியனுக்கும் மேற்பட்ட பார்வையாளர்களால் பார்வையிடப்பட்டு சாதனை படைத்து வருகிறது.

இயக்குநர் சுகுமார் இயக்கத்தில் உருவாகி வரும் 'புஷ்பா 2' எனும் திரைப்படத்தில் அல்லு அர்ஜுன், ராஷ்மிகா மந்தானா, பகத் பாசில் ஆகியோர் முதன்மையான கதாபாத்திரங்களில் நடிக்கிறார்கள்.

மிர்ஸ்லோ குபா ப்ரோஸெக் ஒளிப்பதிவு செய்திருக்கும் இந்த திரைப்படத்திற்கு 'ராக் ஸ்டார்' தேவி ஸ்ரீ பிரசாத் இசையமைத்திருக்கிறார்.

எக்சன் எண்டர்டெய்னராக தயாராகி இருக்கும் இந்த திரைப்படத்தை மைத்ரி மூவி மேக்கர்ஸ் மற்றும் சுகுமார் ரைட்டிங்ஸ் ஆகிய பட நிறுவனங்கள் சார்பில் தயாரிப்பாளர்கள் நவீன்  யெர்னேனி,  வை. ரவிசங்கர் மற்றும் சுகுமார் ஆகியோர் இணைந்து தயாரித்திருக்கிறார்கள்.

இந்த திரைப்படத்தின் ஃபர்ஸ்ட் லுக் வெளியாகி பெரும் வரவேற்பை பெற்றது. இதனைத் தொடர்ந்து இப்படத்தின் நாயகியாக நடித்திருக்கும் ராஷ்மிகா மந்தானாவின் பிறந்தநாளன்று அவர் ஏற்றிருக்கும் ஸ்ரீவள்ளி எனும் கதாபாத்திரத்தின் பிரத்யேக புகைப்படத்தை படக்குழுவினர் வெளியிட்டனர்.

இந்நிலையில் இப்படத்தின் நாயகனான அல்லு அர்ஜுனின் பிறந்தநாளை முன்னிட்டு 'புஷ்பா+ தி ரூல்' படத்தின் டீசர் வெளியிடப்பட்டிருக்கிறது. டீசரில் வழக்கமாக மாஸான எக்சன் காட்சிகளில் நாயகன் புஷ்பராஜ் தோன்றுவது ரசிகர்களை உற்சாகப்படுத்தி இருக்கிறது.