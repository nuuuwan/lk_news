வெளிவிவகார அமைச்சர் விஜித ஹேரத்துக்கு கென்ய பிரதமர் வாழ்த்து

கென்யாவின் பிரதம அமைச்சரவை செயலாளரும் வெளிவிவகார அமைச்சு மற்றும் புலம்பெயர் விவகாரங்களுக்கான அமைச்சு ஆகியவற்றின் செயலாளருமான கலாநிதி முசலிய முதவடி வெளிவிவகார அமைச்சர் விஜித ஹேரத்துக்கு வாழ்த்துக்களை தெரிவித்துள்ளார்.

முசலிய முதவடி  கென்யாவிற்கும் இலங்கைக்கும் இடையிலான வலுவான மற்றும் நட்பு உறவை தனது வாழ்த்து செய்தியில் பாராட்டியுள்ளார்.

அத்தோடு, இராஜதந்திர தொடர்புகள் ஸ்தாபிக்கப்பட்டதிலிருந்து இந்த உறவுகள் எவ்வாறு தொடர்ந்து வளர்ந்து வருகின்றன என்பதைக் குறிப்பிட்டார்.

இது கென்யாவிற்கும் இலங்கைக்கும் இடையிலான வலுவான நட்பு உறவுகள், இராஜதந்திர உறவுகள் எவ்வாறு தொடர்ந்து வளர்ந்து வருகின்றன என்பதைக் குறிப்பிடுவதாக அவர் தெரிவித்துள்ளார்.

இலங்கையுடனான கென்யாவின் வரலாற்று உறவை எடுத்துரைத்து இரு நாடுகளின் நலனுக்காக இந்த பிணைப்புகளை மேலும் வலுப்படுத்த கென்யாவின் உறுதிப்பாட்டை மீண்டும் வலியுறுத்தினார்.

பரஸ்பர நலன்களை முன்னெடுத்துச் செல்வதிலும், இரு நாடுகளுக்குமிடையில் ஆழமான ஒத்துழைப்பை வளர்ப்பதிலும் கென்யா உறுதணையாக இருக்கும் என வலியுறுத்தியுள்ளார்.