குளியாப்பிட்டியவில் கூரிய ஆயுதத்தால் தாக்கி ஒருவர் கொலை !

குளியாப்பிட்டிய - தும்மலசூரிய பொலிஸ் பிரிவிற்குட்பட்ட சியம்பலகஸ்ருப்ப பிரதேசத்தில் கூரிய ஆயுதத்தால் தாக்கப்பட்டு நபர் ஒருவர் உயிரிழந்துள்ளதாக பொலிஸார் தெரிவித்தனர்.

உயிரிழந்தவர் மேற்கு சியம்பலகஸ்ருப்ப , தும்மலசூரிய பிரதேசத்தைச் சேர்ந்த 39 வயதுடையவர் ஆவார்.

கூரிய ஆயுதத்தால் கழுத்தை வெட்டி கொலை செய்துள்ளதாக விசாரணையில் தெரியவந்துள்ளதுடன் கொலைக்கான காரணம் வெளியாகவில்லை என்பதுடன் சந்தேகநபர்கள் எவரும் இதுவரை கைதுசெய்யப்படவில்லையென பொலிஸார் தெரிவித்தனர்.