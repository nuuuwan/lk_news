20  இலட்சத்திற்கும் அதிக பெறுமதியான 7,000 போதை மாத்திரைகளுடன் ஒருவர் கைது !

கற்பிட்டியில் உள்ள வீடொன்றில் மறைத்து வைக்கப்பட்டிருந்த  20  இலட்சத்திற்கும் அதிக பெறுமதியான 7,000 போதை மாத்திரைகளுடன் சந்தேக நபரொருவர் கைது செய்யப்பட்டுள்ளதாக பொலிஸார் தெரிவித்துள்ளனர்.

பொலிஸாருக்கு கிடைத்த தகவலின் பேரில் சந்தேக நபரின் வீ்ட்டில் மேற்கொள்ளப்பட்ட சோதனையில் அறையொன்றில் மீன் வலைகளால் மூடப்பட்ட நிலையில் 58 பெட்டிகளில் அடைக்கப்பட்டிருந்த போதை மாத்திரைகள் கைப்பற்றப்பட்டுள்ளன.

இதன்போது கைது செய்யப்பட்டவர் 32 வயதான நபரொருவர் எனவும், இவர் மருந்தகம் ஒன்றில் பணிபுரிந்தவர் எனவும் பொலிஸ் விசாரணையில் தெரியவந்துள்ளது.

இந்த போதை மாத்திரைகள் கொழும்பிலிருந்து கற்பிட்டிக்கு கொண்டு வரப்படுவதாகவும் ஒரு மாத்திரை 300 ரூபா என்ற விலையில் விற்பனை செய்யப்படுவதாகவும் சந்தேக நபர் பொலிஸாரிடம் தெரிவித்துள்ளார்.