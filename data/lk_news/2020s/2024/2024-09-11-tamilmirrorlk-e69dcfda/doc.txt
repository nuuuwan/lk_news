வீடியோ மூலம் மிரட்டிய முன்னாள் மேஜருக்கு சிக்கல்

அரசியல் பேரணியில் கலந்து கொண்டு மற்ற கட்சி ஆதரவாளர்களை வீடியோ செய்தி மூலம் மிரட்டிய நபர் மீது முறைப்பாடு ஒன்று பதிவாகியுள்ளது.

குறித்த நபர் கிரிபத்கொட பிரதேசத்தில் வசிக்கும் 47 வயதுடைய நபர் இலங்கை இராணுவத்தின் முன்னாள் மேஜர் என பொலிஸார் தெரிவித்தனர்.

அதன்படி கடந்த செப்டம்பர் மாதம் 7ஆம் திகதி பாராளுமன்ற உறுப்பினர் ஒருவர் குற்றப் புலனாய்வு திணைக்களத்தில் (CID) செய்த முறைப்பாடு தொடர்பில் விசாரணைகள் ஆரம்பிக்கப்பட்டுள்ளதாக பொலிஸார் தெரிவித்துள்ளனர்.

குறித்த காணொளி தனிப்பட்ட நபரின் குரலை சரிபார்ப்பதற்காக அரசாங்க பகுப்பாய்வாளரிடம் அனுப்பி வைக்கப்பட்டதுடன், வாக்குமூலமொன்றை பதிவுசெய்வதற்காக அவர் குற்றப் புலனாய்வுப் பிரிவிற்கு அழைக்கப்பட்டிருந்தார்.

குறித்த காணொளி குறித்து பல அமைப்புகள் சிஐடியிடம் முறைப்பாடு செய்துள்ளதாக பொலிஸ் அறிக்கையில் தெரிவிக்கப்பட்டுள்ளது.

இதற்கிடையில்,குறித்த வீடியோ காட்சிகளுடன் போலி குரல் இணைக்கப்பட்டுள்ளதாக தேசிய மக்கள் சக்தி ஊடக சந்திப்பில் தெரிவித்துள்ளது.

சம்பவம் தொடர்பில் கணினி குற்றப் புலனாய்வுப் பிரிவினர் மேலதிக விசாரணைகளை மேற்கொண்டு வருகின்றனர்.