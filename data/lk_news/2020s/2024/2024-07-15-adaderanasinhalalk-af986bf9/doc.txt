ළමා සුරැකුම් මධ්‍යස්ථානයක සිටි ගැහැනු දරුවන් පිරිසක් පැන ගිහින්

‍මත්තෙගොඩ පෞද්ගලික ළමා සුරැකුම් මධ්‍යස්ථානයක සිටි ගැහැනු ළමුන් 6 දෙනෙකු එම සුරැකුම් මධ්‍යස්ථානයෙන් පැනගොස් තිබේ.

ඊයේ (14) රාත්‍රී එම ගැහැනු ළමුන් සුරැකුම් මධ්‍යස්ථානයෙන් පැනගොස් ඇති බව මත්තෙගොඩ පොලීසිය සඳහන් කළේය.

වයස අවුරුදු 16 ත් 18ත් අතර වයසේ පසුවන ගැහැණු ළමුන් පිරිසක් මෙලෙස පැනගොස් ඇත.

කෙසේවෙතත් ඔවුන් කුමන හේතුවක් මත පැනගොස් ඇත් ද යන්න අනාවරණය වී නොමැති අතර මත්තෙගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.