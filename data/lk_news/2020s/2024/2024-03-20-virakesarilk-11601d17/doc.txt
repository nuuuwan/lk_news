கொழும்பில் ஆர்ப்பாட்டம் : 2 பிக்குகள் உள்ளிட்ட 29 பேர் கைது : 5 பொலிஸார் காயம் !

கொழும்பு, கோட்டை பிரதேசத்தில் இன்று புதன்கிழமை (20) முன்னெடுக்கப்பட்ட ஆர்ப்பாட்டத்தில் 2 பிக்குகள், 3 பெண்கள் உள்ளிட்ட 29 பேர் கைதுசெய்யப்பட்டுள்ளதாக பொலிஸார் தெரிவித்தனர்.

கொழும்பு, கோட்டை பிரதேசத்தில் இன்றைய தினம் முன்னெடுக்கப்பட்ட ஆர்ப்பாட்டத்தின்போது ஆர்ப்பாட்டக்காரர்களைக்  கலைக்க பொலிஸார் கண்ணீர்ப்புகை மற்றும் நீர்த்தாரைகளை பிரயோகித்தனர்.

வாழ்க்கைச்  செலவு அதிகரிப்பு மற்றும் சில வெளிநாட்டு ஒப்பந்தங்கள் உட்பட பல விடயங்களை அடிப்படையாகக் கொண்டு ‘ஜன அரகல வியாபரய’ என்ற (மக்கள் போராட்ட இயக்கம்) இந்த ஆர்ப்பாட்டத்தை ஏற்பாடு செய்திருந்தது.

கோட்டை ரயில்  நிலையத்துக்கு  அருகாமையிலிருந்து ஆர்ப்பாட்ட பேரணி ஆரம்பிக்கப்பட்டு சென்று கொண்டிருந்தபோதே கலகத்தடுப்பு பொலிஸார் கண்ணீர் புகை மற்றும் நீர்த்தாரைகளை பிரயோகித்து அவர்களைக் கலைத்துள்ளனர்.

இதன்போதே பொலிஸாருக்கும் ஆர்ப்பாட்டக்காரர்களுக்கும் இடையில் குழப்பம் ஏற்பட்ட நிலையில், 5 பொலிஸார் காயமடைந்துள்ளமை குறிப்பிடத்தக்கது.