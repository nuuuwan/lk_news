கண்டி அமைப்பாளர் துரை மதியுகராஜா

ஐக்கிய மக்கள் சக்தியில் இணைந்து கொண்ட  இலங்கை தொழிலாளர் காங்கிரஸின் சிரேஷ்ட உப தவிசாளர் துரை மதியுகராஜா,ஐக்கிய மக்கள் சக்தி கண்டி மாவட்ட அமைப்பாளராக நியமிக்கப்பட்டுள்ளார்.

ஐக்கிய மக்கள் சக்தியின் விவசாய மாநாடு  நுவரெலியா - ஹங்குராங்கெத்தயில் ஞாயிற்றுக்கிழமை (04) நடைபெற்றது. அதன்போதே, இந்த நியமனம் வழங்கப்பட்டது.

ஐக்கிய மக்கள் சக்தியில் இணைந்து கொண்ட துரை மதியுகராஜா,  மத்திய மாகாண சபையின் உப தவிசாளராக இரண்டு தடவைகளும், அவைத் தலைவராகவும் பதவி வகித்தவர்.  இலங்கை தொழிலாளர் காங்கிரஸின் சிரேஷ்ட உப தவிசாளரான இவர் இலங்கை தொழிலாளர் காங்கிரஸின் பிரதான அமைப்பாளராக 25 வருடங்களுக்கு மேலாக , கண்டி மாவட்டத்தில்  பணியாற்றியுள்ளார்.