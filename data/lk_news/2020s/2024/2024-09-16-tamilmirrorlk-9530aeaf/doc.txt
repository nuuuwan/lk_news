சஜித் பிரச்சார மேடையில் சுமந்திரன்

யாழ்ப்பாணம் மானிப்பாயில் நடைபெற்ற சஜித் ஆதரவு மக்கள் கூட்டத்தில் வைத்து, இலங்கைத் தமிழரசுக் கட்சியின் பேச்சாளர் பாராளுமன்ற உறுப்பினர் எம்.ஏ.சுமந்திரன் மேடையேறினார்.

இலங்கைத் தமிழரசுக் கட்சியின் மத்திய செயற்குழு, எதிர்வரும் ஜனாதிபதித் தேர்தலில் எதிர்க்கட்சித் தலைவர் சஜித் பிரேமதாசவை ஆதரிப்பதற்குத் தீர்மானித்திருந்தது.

இதனையடுத்து அந்தத் தீர்மானம் தொடர்பாகக் கட்சியின் தலைவர் மாவை சேனாதிராஜா உள்ளிட்டவர்கள் மாற்றுக் கருத்துக்களை வெளியிட்டிருந்தாலும், அந்தத் தீர்மானத்தில் எந்த மாற்றங்களும் இல்லை என்று இலங்கைத் தமிழரசுக் கட்சி விசேட ஊடக அறிக்கை ஒன்றை வெளியிட்டு அறிவித்தது.

இந்தநிலையில் நேற்று சஜித் பிரேமதாசவுக்கு ஆதரவாகத் தமிழரசுக் கட்சியின் பேச்சாளர் எம்.ஏ.சுமந்திரன் யாழ்ப்பாணத்தில் மேடையேறி உரையாற்றி இருந்தார். (a)