යුක්තිය මෙහෙයුමෙන් තවත් 955ක් අත්අඩංගුවට

දිවයින පුරා ක්‍රියාත්මක යුක්තිය මෙහෙයුම යටතේ අද (23) අලුයම අවසන් වූ ගතවු පැය 24 තුළ සැකකරුවන් 955 දෙනෙකු අත්අඩංගුවට ගත් බව පොලීසිය පවසයි.

මත්ද්‍රව්‍ය වැරදි සම්බන්ධ සැකකරුවන් 633ක් සහ අපරාධ අංශ වෙත යොමු කළ ලැයිස්තුවේ සිටි සැකකරුවන් 322ක් ඊට ඇතුළත් ය.

මත්ද්‍රව්‍ය වැරදි සම්බන්ධ අත්අඩංගුවට ගත් සැකකරුවන් 633දෙනා අතරින් සැකකරුවන් 7 දෙනෙකුට රැඳවුම් නියෝග මත වැඩිදුර විමර්ශන සිදුකරයි.

නීතිවිරෝධී වත්කම් විමර්ශන 03ක් සහ මත්ද්‍රව්‍යවලට ඇබ්බැහිවුවන් 17ක් පුනරුත්ථාපනය සඳහා යොමුකර ඇත.

පොලිස් මත්ද්‍රව්‍ය නාශක කාර්යංශය සහ පොලිස් විශේෂ කාර්යංශ ලැයිස්තුවේ සිටි සැකකරුවන් 28 දෙනෙකු ද එහිදී අත්අඩංගුවට ගෙන තිබේ.

පොලීසිය වැඩිදුරටත් පවසන්නේ අපරාධ අංශ වෙත යොමු කළ ලැයිස්තුවේ සිටින, අත්අඩංගුවට ගත් සැකකරුවන් 322 දෙනා අතරින් මත්ද්‍රව්‍ය වැරදි සම්බන්ධව විවෘත වරෙන්තු නිකුත්වී සිටි සැකකරුවන් 42ක් සහ මත්ද්‍රව්‍ය නොවන වැරදි සම්බන්ධව විවෘත වරෙන්තුකරුවන් 243ක්ද සිටින බවය.

ඇඟිලි සටහන් මාධ්‍යයෙන් හඳුනාගෙන අත්අඩංගුවට ගෙන නොමැතිව සිටින සැකකරුවන් 23ක් සහ අපරාධවලට අවශ්‍ය කරන සැකකරුවන් 14ක්ද මෙම මෙහෙයුම්වලදී අත්අඩංගුවට ගෙන ඇත.

මෙම විශේෂ මෙහෙයුමේදී පහත දැක්වෙන මත්ද්‍රව්‍ය ප්‍රමාණයන් අත්අඩංගුවට ගෙන ඇත.