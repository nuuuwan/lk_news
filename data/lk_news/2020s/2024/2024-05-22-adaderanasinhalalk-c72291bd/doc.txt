නොර්වේ පලස්තීනය රාජ්‍යයක් ලෙස පිළිගනී

එසේම ස්පාඤ්ඤය සහ අයර්ලන්තය ද පලස්තීනය ස්වාධීන රාජ්‍යයක් ලෙස පිළිගැනීමට නියමිත බව වාර්තා වෙයි.

මේ වනවිට එක්සත් ජාතීන්ගේ රටවල් 140ක් පමණ පලස්තීනයේ රාජ්‍යත්වය පිළිගෙන ඇති අතර අමෙරිකාව සහ එක්සත් රාජධානිය වැනි රටවල් කිහිපයක් මෙතෙක් එවැනි තීරණයක් ගෙන නොමැත.

2012 සිට පලස්තීනයට එක්සත් ජාතීන්ගේ මහමණ්ඩලයේ "නිරීක්ෂක රාජ්‍ය" තත්ත්වය ලබාදී තිබේ.

මේ අතර මෙම තත්ත්වයට ප්‍රතිචාර වශයෙන් නොර්වේ සහ අයර්ලන්තයේ සිටින තානාපතිවරු නැවත කැඳවීමට ඊශ්‍රායල බලධාරීන් කටයුතු කර තිබේ.

පලස්තීන ප්‍රශ්නය සම්බන්ධයෙන් අදහස් දක්වමින් නොර්වේ අගමැතිවරයා පවසා ඇත්තේ පලස්තීන ගැටලුවට ඇති හොඳම විසඳුම "රාජ්‍ය -දෙකක්" යන සංකල්පය බවයි.