පුද්ගලයෙකු තියුණු ආයුධයකින් පහරදී ඝාතනය කෙරේ

චුන්නාකම් පොලිස් වසමේ කන්දරෝඩේ ප්‍රදේශයේ දී පුද්ගලයෙකුට තියුණු ආයුධයකින් පහරදී ඝාතනය කර තිබේ.

මියගිය පුද්ගලයාගේ නිවසේ ඇති කරන කුකුළන් සැකකරුගේ නිවසට ඇතුළුවීම හේතුවෙන් ඇති වූ බහින්බස් වීමක් දුරදිග ගොස් ඝාතනය සිදුකර ඇතැයි සිදුකළ විමර්ශනයේ දී පොලීසියට අනාවරණය වී තිබේ.

ඝාතනය සිදුකළ අවුරුදු 54ක් වූ සැකකරු අත්අඩංගුවට ගෙන ඇති අතර, මෘත ශරීරය තෙලිප්පලේ රෝහලේ තැන්පත් කර ඇති අතර, චුන්නාකම් පොලීසිය වැඩිදුර විමර්ශන සිදුකරයි.