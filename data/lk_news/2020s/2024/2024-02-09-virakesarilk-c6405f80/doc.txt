பெலியத்தவில் ஐவர் படுகொலை: கொஸ்கொட சுஜீவவின் சகாவே கைது!

பெலியத்தவில் ஐவரின் படுகொலைக்குப் பயன்படுத்தப்பட்டதாக சந்தேகிக்கப்படும் T-56 ரக துப்பாக்கியுடன் ஒருவரை கொழும்பு குற்றத்தடுப்பு பிரிவினர் கைது செய்துள்ளனர்.

கைது செய்யப்பட்ட சந்தேகநபர் கொஸ்கொட சுஜீவவின் நெருங்கிய சகாவான சாமிகா என பொலிஸார் தெரிவித்தனர்.

சந்தேகநபரின் வீட்டுக்குப் பின்னால் உள்ள தோட்டம் ஒன்றில் மறைத்து வைக்கப்பட்டிருந்த மகசீன் மற்றும் 32 தோட்டாக்களுடன் துப்பாக்கியும் பொலிஸாரால் கண்டுபிடிக்கப்பட்டது.

சந்தேகநபரிடம் நடத்திய விசாரணையில், கொஸ்கொட சுஜீவவே  குறித்த துப்பாக்கியை பெற்றுக் கொடுத்தவர் என தெரிய வந்ததுள்ளது.