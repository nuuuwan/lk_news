திருகோணமலை - சந்தோஷபுரம் களப்பு பிரதேசத்தில்  கசிப்புடன் ஒருவர் கைது!

திருகோணமலை சம்பூர் பொலிஸ் பிரிவுக்கு உட்பட்ட சந்தோஷபுரம் களப்பு பிரதேசத்தில் கசிப்பு உற்பத்தி மையம் ஒன்று அடையாளம் காணப்பட்டு சுற்றி வளைப்பு மேற்கொண்டதாக சம்பூர் பொலிஸார் தெரிவித்துள்ளனர்.

குறித்த பிரதேசத்தில் 25,000 மில்லி லீட்டர் கசிப்பு உற்பத்தி செய்யப்பட்டிருந்த நிலையில் கைப்பற்றப்பட்டதாக சம்பூர் பொலிஸார் தெரிவித்துள்ளனர்.

குறித்த, கசிப்பு உற்பத்தி நிலையத்தை நடத்தி வந்த மூதூரின் நெய்தல் நகர் பிரதேசத்தை வசிப்பிடமாகக் கொண்ட 43 வயதுடையவரை சம்பூர் பொலிஸார் கைது செய்துள்ளதாக  தெரிவித்துள்ளனர்.

மேலும், கைப்பற்றப்பட்ட கசிப்பையும் கைது செய்யப்பட்ட நபரையும் இன்று வியாழக்கிழமை (01)  மூதூர் நீதிமன்றத்தில் ஆஜர் படுத்த நடவடிக்கை எடுப்பதாக சம்பூர் பொலிஸார் தெரிவித்துள்ளனர்.