உயிர்த்த ஞாயிறு தாக்குதல் தொடர்பில் கருத்து – சிறிசேனவை விசாரணை செய்ய சட்டமா அதிபரின் ஆலோசனையை கோரியது சிஐடி

உயிர்த்த ஞாயிறுதாக்குதல் சூத்திரதாரிகள் யார் என்பது தனக்கு தெரியும் என முன்னாள் ஜனாதிபதி மைத்திரிபாலசிறிசேன தெரிவித்திருப்பது தொடர்பில்  அவரை விசாரணைக்கு உட்படுத்துவது குறித்து சிஐடியினர் சட்டமா அதிபரின் ஆலோசனைகளை கோரியுள்ளனர்.

இது தொடர்பான வேண்டுகோளை சட்டமா அதிபர் திணைக்களத்திடம் சமர்ப்பித்துள்ளதாக தெரிவித்துள்ள சிஐடி வட்டாரங்கள் பதிலுக்காக காத்திருப்பதாக தெரிவித்துள்ளன.

விசாரணைகள் எவ்வேளையிலும் ஆரம்பமாகலாம் ஆனால் நாங்கள் இதுவரை விசாரணைகளை ஆரம்பிக்கவில்லை  எங்களுக்கு சட்டமா அதிபர் திணைக்களத்திடமிருந்து உத்தரவு கிடைக்கவேண்டு;ம் என தெரிவித்துள்ளார்.

மைத்திரிபால சிறிசேன வெள்ளிக்கிழமை உயிர்த்த ஞாயிறுதாக்குதல் தொடர்பில் முக்கிய சூத்திரதாரிகள் யார் என்பது தனக்பு தெரியும் என தெரிவித்தமை பெரும் சர்ச்சையை உருவாக்கியுள்ளது.

உயிர்த்த ஞாயிறுதினப் பயங்கரவாதத்தாக்குதல்களை யார் நடத்தியது என்ற உண்மையை இன்னமும் எவரும் கூறவில்லை. ஆனால் அத்தாக்குதல்களை நடத்தியது யார் என்பது எனக்குத் தெரியும். அதனை வெளிப்படுத்துமாறு நீதிமன்றம் எனக்கு உத்தரவு பிறப்பித்தால், நான் அதுபற்றி விபரங்களை வெளியிடுவேன் என முன்னாள் ஜனாதிபதி மைத்திரிபால சிறிசேன தெரிவித்துள்ளார்.

அதுமாத்திரமன்றி உயிர்த்த ஞாயிறுதினப் பயங்கரவாதத்தாக்குதல்களை யார் நடத்தியது என்ற உண்மையை இன்னமும் எவரும் கூறவில்லை எனவும், ஆனால் அத்தாக்குதல்களை நடத்தியது யார் என்பது தனக்குத் தெரியும் எனவும் குறிப்பிட்ட அவர், அதனை வெளிப்படுத்துமாறு நீதிமன்றம் தனக்கு உத்தரவு பிறப்பித்தால் அவ்வுண்மையை வெளியிடத்தயாராக இருப்பதாகத் தெரிவித்தார்.

அதேவேளை அத்தகவலின் இரகசியத்தன்மையைப் பேணும் பொறுப்பு முற்றுமுழுதாக நீதிபதிகளுக்கே இருப்பதாகவும் அவர் இதன்போது குறிப்பிட்டார்