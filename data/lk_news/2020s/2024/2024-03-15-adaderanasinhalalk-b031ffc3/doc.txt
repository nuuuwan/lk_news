ශ්‍රී ලංකාවට දැවැන්ත ඉලක්කයක්

සංචාරක ශ්‍රී ලංකා කණ්ඩායම සහ බංග්ලාදේශ කණ්ඩායම අතර දෙවන එක්දින ක්‍රිකට් තරගය මේ වන විට පැවැත්වෙයි.

එහි කාසියේ වාසිය ශ්‍රී ලංකා කණ්ඩායමට හිමි වූ අතර පළමුවෙන් පන්දුවට පහර දීමට ඔවුන් බංග්ලාදේශයට අරාධනා කළේය.

ඒ අනුව බංග්ලාදේශ කණ්ඩායම සිය පන්දුවාර 50 දී කඩුලු 7ක් දැවී ලකුණු 286 ක් රැස් කළේය.

බංග්ලාදේශ කණ්ඩායම වෙනුවෙන් විශිෂ්ට ඉනිමක් ක්‍රීඩා කළ තව්හිද් රිඩෝයි නොදැවී ලකුණු 96ක් රැස්කළේය.

ඔහු ඉනිමේ අවසන් පන්දු දෙකට දැවැන්ත 6 පහර දෙකක් එල්ල කිරීම විශේෂත්වයකි.

රිඩෝයි පන්දු 102කට මුහුණදුන් අතර ඔහුගේ ඉනිමට 6 පහර 5ක් සහ 4 පහර 3ක් ඇතුළත් විය.