තරුණයෙකුට පහර දී මහ මඟ දමා යයි

පෞද්ගලික ආරවුලක් මත තරුණයකු පැහැරගෙන ගොස් අමානුෂික ලෙස පහර දී තුවාල සිදු කර මහමඟ දමා ගිය සිද්ධියක් පිළිබඳ පුත්තලම පොලීසිය තොරතුරු වාර්තා කරයි.

පහර කෑමට ලක් වූ පුද්ගලයා ප්‍රදේශවාසීන් විසින් පුත්තලම මූලික රෝහලට ඇතුළත් කර ඇති අතර, මත්ද්‍රව්‍ය ජාවාරම්කරුවකු සමඟ ඇති ව තිබූ ආරවුලක් මත මෙම පහරදීම සිදු කර ඇති බව පොලීසිය සඳහන් කර ඇත.

සිද්ධියෙන් පසු පහර දීම සිදු කළ පුද්ගලයින් ප්‍රදේශයෙන් පළා ගොස් ඇති බවත් එක් පුද්ගලයකු අත්අඩංගුවට ගැනීමට හැකි වූ බවත් පොලීසිය පවසයි.

පෙරේදා (22) රාත්‍රී 11ට පමණ තමාව පැහැරගෙන ගොස් නිවසක රඳවාගෙන පහර දී තුවාල සිදු කර අද අලුයම  05.30ට පමණ මහ මඟ දමා ගිය බව පහර කෑමට ලක්වූ පුද්ගලයා පවසයි.

සිද්ධියට අදාළ සෙසු සැකකරුවන් අත්අඩංගුවට ගැනීම සඳහා පුත්තලම පොලීසිය මෙහෙයුමක් ආරම්භ කර ඇත.