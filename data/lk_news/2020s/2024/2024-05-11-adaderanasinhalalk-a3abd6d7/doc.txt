පාලමක් කැඩීයෑමේ අවදානමක්

මූතූර් සාෆි නගර ප්‍රදේශයේ ඇති වෙල්ලනාවල් පාලම කැඩීයාමේ අවදානමකට ලක්වී තිබේ.

ත්‍රිකුණාමලය දිස්ත්‍රික්කයේ මූතුර් ප්‍රාදේශීය ලේකම් කොට්ඨාසයට අයත් සාෆි නගර ප්‍රදේශයේ ඇති වෙල්ලනාවල් පාලම මීටර 200ක දිගකින් යුක්තය.

යුද්ධය අවසන්වීමත් සමග එම පාලම ඉදිකර ඇත්තේ භාණ්ඩ ප්‍රවාහනය සහ ගොවීන්ගේ අස්වනු ප්‍රවාහනය කිරීමේ අරමුණිනි.

ප්‍රදේශවාසීන් පවසන්නේ මීට වසර දෙකක පමණ පෙර සිට පාලම අබලන් තත්ත්වයට පත්වෙමින් තිබෙන බවය.