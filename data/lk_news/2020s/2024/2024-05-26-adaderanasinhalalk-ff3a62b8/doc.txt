නිවසක් මතට ගසක් කඩා වැටී කාන්තාවක් මරුට

අයහපත් කාලගුණ තත්ත්වය හේතුවෙන් නිවසක් මතට ගසක් කඩාවැටී එයට යටවීමෙන් කාන්තාවක් මියගොස් තිබේ.

එම අනතුරින් තවත් කාන්තාවක් හා පිරිමි පුද්ගලයෙක් තුවාල ලබා රෝහල් ගත කර ඇති බව පොලීසිය පවසයි

ඊයේ (25) රාත්‍රී කාලයේ හපුතලේ පොලිස් වසමේ පංකැටිය ප්‍රදේශයේදී එම අනතුර සිදුව ඇත.

මියගොස් ඇත්තේ, පංකැටිය, හපුතලේ ප්‍රදේශයේ පදිංචිව සිටි 65 හැවිරිදි කාන්තාවකි.

තුවාලකරුවන් දියතලාව රෝහලේ නේවාසිකව ප්‍රතිකාර ලබන අතර හපුතලේ පොලීසිය වැඩිදුර විමර්ශ සිදුකරයි.