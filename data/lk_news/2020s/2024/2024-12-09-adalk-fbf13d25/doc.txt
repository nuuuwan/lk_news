රු. මි. 206,000 ක භාණ්ඩාගාර බිල්පත් වෙන්දේසියක් දෙසැම්බර් 11 දා

රුපියල් මිලියන දෙලක්ෂ හයදහසක් වටිනා භාණ්ඩාගාර බිල්පත් වෙන්දේසියක් දෙසැම්බර් 11දා  පවත්වන බව ශ්‍රී ලංකා මහ බැංකුව නිවේදනය කරයි.

දින 91 න් කල් පිරෙන රුපියල් මිලියන 76,000  ක භාණ්ඩාගාර බිල්පත්, දින 182 න් කල් පිරෙන රුපියල් මිලියන 90, 000 ක  භාණ්ඩාගාර බිල්පත් සහ දින 364 න් කල් පිරෙන රුපියල් මිලියන 40, 000 ක භාණ්ඩාගාර බිල්පත් මෙදින වෙන්දේසි කරන බව මහ බැංකුව සඳහන් කරයි.

වෙන්දේසිය සඳහා ලංසු භාර ගැනීම දෙසැම්බර් 11  දහවල් 11.00 දක්වා සිදුකෙරෙන බවත්  ලංසුවක් සඳහා අවම මුදල  රුපියල් මිලියන පහක් බවත් මහ බැංකුව නිවේදනය කරයි.

මේ භාණ්ඩාගාර බිල්පත් නිකුතුව හා ඒ සඳහා ගෙවීම් කිරීම දෙසැම්බර් 13   දා සිදු කිරීමට නියමිතය.