பத்தாயிரம்  ரூபாவை  இலஞ்சமாகப்  பெற்ற குற்றச்சாட்டில் கைதான மருதமுனையைச்  சேர்ந்தவருக்கு விளக்கமறியல்!

பத்தாயிரம் ரூபாவை  இலஞ்சம் பெற்றார் என்ற குற்றச்சாட்டில் கைது செய்யப்பட்ட  தொழில்  திணைக்கள அதிகாரி ஒருவரை எதிர்வரும் 13ஆம் திகதி வரை விளக்கமறியலில் வைக்குமாறு கொழும்பு பிரதான நீதிவான்  பிரசன்ன அல்விஸ் இன்று புதன்கிழமை (31)  உத்தரவிட்டுள்ளார்.

கடந்த 19ஆம் திகதி இலஞ்ச ஊழல் விசாரணை அதிகாரிகளால் கைது செய்யப்பட்ட மருதமுனையைச் சேர்ந்த  சந்தேக நபரே  விளக்கமறியலில் வைக்கப்பட்டார்.

ஹோட்டல் ஒன்றின்  உரிமையாளர்,  ஊழியர் நலன்புரி நிதியை செலுத்தாமை தொடர்பான சட்டத்தை அமுல்படுத்துவதை தவிர்ப்பதற்காகவே அம்பாறை தொழில் திணைக்களத்தில்  பணிபுரியும் சந்தேக நபரான இந்த அதிகாரி    இலஞ்சப் பணத்தை பெற்றுள்ளதாக விசாரணை ஆணைக்குழு தெரிவித்துள்ளது.