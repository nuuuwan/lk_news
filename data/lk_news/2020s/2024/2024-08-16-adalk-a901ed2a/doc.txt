උඩරට දුම්රිය ධාවනයට බාධා

බදුල්ල සිට මහනුවර බලා ධාවනය වෙමින් තිබූ අංක 1596 දරන භාණ්ඩ ප්‍රවාහන මිශ්‍ර දුම්රිය අද (16) දහවල් දෙමෝදර දුම්රිය ස්ථානය අසල දී පිලීපැනිමට ලක් වීමෙන් උඩරට දුම්රිය මාර්ගයේ බදුල්ල කොළඹ කොටුව අතර දුම්රිය ධාවනයට බාධා සිදුව ඇතැයි නාවලපිටිය දුම්රිය පාලක මැදිරිය පවසයි .

බදුල්ල දුම්රිය ස්ථානයෙන් අද (16)පෙරවරු 11.30 ට පමණ මහනුවර බලා ගමන් ආරම්භ කළ අංක 1596 දරන භාණ්ඩ ප්‍රවාහන මිශ්‍ර දුම්රිය දෙමෝදර දුම්රිය ස්ථානය ට ලගා වෙමින් තිබියදී මෙසේ පිළීපැනිමට ලක් වූ බවත්, දුම්රියේ භාණ්ඩ ප්‍රවාහන පෙට්ටියක් (වැගන් එකක්) පිලීපැනිමට ලක් විනැයි දුම්රිය දෙපාර්තමේන්තුව සදහන් කළේය .

පිලිපැනීමට ලක්ව ඇති භාණ්ඩ ප්‍රවාහන  මිශ්‍ර දුම්රියේ පිලීගත  කිරිමට බදුල්ල දුම්රිය ස්ථානයේ සිට දුම්රිය ආපදා ඒකකයේ නිලධාරීන් පැමිණීම ට නියමිත බවද නාවලපිටිය දුම්රිය පාලක මැදිරිය වැඩිදුරටත් පැවසීය .