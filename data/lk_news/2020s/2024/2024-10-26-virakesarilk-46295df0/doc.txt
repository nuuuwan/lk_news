பண்டாரவளை வீதியில் பாரிய மரமொன்று முறிந்து வீழ்ந்ததில் போக்குவரத்து பாதிப்பு !

பதுளை, பசறை - எல்லை ஊடாக பண்டாரவளை வீதியில் 17ஆவது மைல்கல் அருகில் நேற்று வெள்ளிக்கிழமை (25) பிற்பகல் பாரிய மரமொன்று முறிந்து வீழ்ந்ததில் போக்குவரத்து பாதிப்பு ஏற்பட்டுள்ளதாக அனர்த்த முகாமைத்துவ நிலையத்தின் பதுளை மாவட்ட அலுவலகம் தெரிவித்துள்ளது.

இதன்போது, வீதியோரம் நிறுத்தி வைக்கப்பட்டிருந்த முச்சக்கரவண்டி ஒன்றும் சேதமடைந்துள்ளதாக அந்த அலுவலகம் தெரிவித்துள்ளது.

இதனையடுத்து, வீதியில் வீழ்ந்த மரத்தை வெட்டி அகற்றுவதற்கு நடவடிக்கை எடுக்கப்பட்டதாக அனர்த்த முகாமைத்துவ நிலையத்தின் பதுளை மாவட்ட அலுவலக உதவி பணிப்பாளர் தெரிவித்தார்.