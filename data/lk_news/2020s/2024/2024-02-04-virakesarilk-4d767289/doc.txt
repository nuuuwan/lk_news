மீண்டும் குறைவடையவுள்ள கடன், வைப்பு வட்டி வீதங்கள்?

2048 ஆண்டில் இலங்கை வளர்ச்சியடைந்த நாடாக மாறவேண்டுமானால்  இலங்கை வருடாந்தம் 7.8 வீத பொருளாதார வளர்ச்சியை பதிவு செய்யவேண்டும்  என்று  பாராளுமன்ற உறுப்பினரும் பொருளாதார நிபுணருமான ஹர்ஷ டி. சில்வா கூறுகிறார்.

அதனால் அடுத்து வரும் காலங்களில் நாட்­டில் பொருளாதார வளர்ச்சியை ஏற்படுத்த வேண்டுமாயின் உற்பத்திகளை அதிகரிக்க வேண்டியது அவசியமாகும். அதற்கு வங்கி  வட்டி விகிதங்கள் மேலும் குறைவடைய வேண்டும். மக்கள் அதிக அளவு கடன்களை பெற்றுக் கொள்ள வேண்டும். அதாவது தனியார் கடன்கள் அதிகரிப்பது அவசியமாகவிருக்கிறது.   அதனூடாக முதலீடு­களை செய்ய வேண்டும்.  சாவியும் பூட்டும்  இருக்கின்றன. சரியாக திட்டமிட்டு திறப்பதே முக்கியமாகவுள்ளது.