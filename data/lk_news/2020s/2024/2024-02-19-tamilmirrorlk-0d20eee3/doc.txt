பாரத் – லங்கா வீட்டுத்திட்டம் ஜீவன் ஆரம்பித்து வைப்பு

இந்திய அரசின் நிதி உதவியுடன் ஜனாதிபதி ரணில் விக்கிரமசிங்கவின் வழிகாட்டலுடன் நீர்வழங்கல் மற்றும் தோட்ட உட்கட்டமைப்பு வசதிகள் அபிவிருத்தி அமைச்சர் ஜீவன் தொண்டமானின் ஒருங்கிணைப்பின் கீழ் மலையகத்துக்கான 10 ஆயிரம் பாரத் – லங்கா எனும் வீட்டுத் திட்டம் (19) திங்கட்கிழமை  ஆரம்பித்து வைக்கப்பட்டது

இதற்கமைய, நுவரெலியா, கண்டி, பதுளை, மாத்தளை, கேகாலை, குருணாகல், இரத்தினபுரி, காலி, களுத்துறை மற்றும் மொனராகலை ஆகிய 10 மாவட்டங்களை உள்ளடக்கிய வகையில் 45 தோட்டங்களில் இன்றைய தினம்  நிர்மாணப் பணிகளுக்கான அங்குரார்ப்பண விழா உத்தியோக பூர்வமாக ஆரம்பித்து வைக்கப்பட்டது

இந்நிகழ்வில், ஜனாதிபதி ரணில் விக்கிரமசிங்க, இ.தொ.காவின் பொதுச்செயலாளரும், நீர்வழங்கல் மற்றும் தோட்ட உட்கட்டமைப்பு அமைச்சர் ஜீவன் தொண்டமான், இலங்கைக்கான இந்திய தூதுவர் சந்தோஷ் ஜா ஆகியோரின் பங்கேற்புடன் நிகழ்நிலை மூலம் பிரதான நிகழ்வு ஆரம்பித்து வைக்கப்பட்டது அந்தவகையில் பொகவந்தலாவ கீழ்பிரிவு தோட்டபகுதியில் 50வீடுகளுக்கான அடிகல் நாட்டும் நிகழ்வு நோர்வூட் பிரதேசசபையின் முன்னால் தலைவர் ரவிகுழந்தைவேல் தலைமையில் இடம்பெற்றது இதில் நோர்வூட் பிரதேசசபையின் முன்னால் உறுப்பினர் பிரபு தேசிவீடமைப்பு அதிகார சபை அதிகாரி மனிதவள பெருந்தோட்ட அபிவிருத்தி நிலையத்தின் அதிகாரி பொதுமக்கள் என பலரும் கலந்து கொண்டனர்.