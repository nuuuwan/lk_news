கராச்சியில் மர்ம மரணங்கள் அதிகரிப்பு ; 3 தினங்களில் 29 சடலங்கள் மீட்பு

பாகிஸ்­தானின் கராச்சி நகரில் மர்­ம­மான முறையில் உயி­ரி­ழந்த 29 பேரின் சட­லங்கள் நகரின் பல பகு­தி­க­ளி­லி­ருந்து 3 நாட்­களில் மீட்­கப்­பட்­டுள்­ள­தாக அதி­கா­ரிகள் தெரி­வித்­துள்­ளனர்.

இச்­ச­ட­லங்­களில் காயங்கள் எதுவும் காணப்­ப­ட­வில்லை எனத் தெரி­வித்­துள்ள அதி­கா­ரிகள், இம்­ம­ர­ணங்­க­ளுக்­கான கார­ணத்தை கண்­ட­றி­வ­தற்கு விசா­ர­ணை­களை நடத்­தப்­ப­டு­வ­தா­கவும் தெரி­வித்­துள்­ளனர்.

நேற்று முன்­தினம் செவ்­வாய்க்­கி­ழமை நகரின் பல பகு­தி­க­ளி­லி­ருந்தும் 09 சட­லங்கள் மீட்­கப்­பட்­டுள்­ள­தாக அதி­கா­ரிகள் தெரி­வித்­துள்­ளனர்.

'சிப்பா' தொண்டு நிறு­வ­னத்தின் தொண்­டர்­களால் 5 சட­லங்­களும், 'எதி' தொண்­டு­நி­று­வ­னத்தின் தொண்­டர்­களால் 4 சட­லங்­களும் செவ்­வாய்க்­கிழமை (25) மீட்­கப்­பட்­டுள்­ளன.

இதனால், செவ்வாய் வரை­யான 3 தினங்­களில் கராச்­சியில்  இவ்­வாறு மீட்­கப்­பட்ட சட­லங்­களின் எண்­ணிக்கை 29 ஆக அதி­க­ரித்­துள்­ளது.

கராச்சி நகரின் பெரிய வைத்­தி­ய­சா­லைகள் மற்றும் பிரேத அறை­க­ளுக்கு கொண்­டு­வ­ரப்­படும் சட­லங்­களின் எண்­ணிக்கை அதி­க­ரித்­துள்ள நிலையில், இம்­ம­ர­ணங்­க­ளுக்­கான கார­ணத்தை உறு­திப்­ப­டுத்­து­வ­தற்கு விசா­ரணை நடத்­தப்­ப­டு­வ­தாக சிந்து மாகாண உள்­துறை அமைச்சர் ஸியா லன்ஞார் தெரி­வித்­துள்ளார்.

கடும் வெப்பம் நிலவும் நிலையில்,  மின்­வெட்டு கார­ண­மாக இம்­ம­ர­ணங்கள் இடம்­பெற்­றுள்­ள­தாக விசா­ர­ணையில் கண்­ட­றி­யப்­பட்டால், கராச்­சியில் மின்­சாரம் விநி­யோ­கிக்கும் கே எ­லெக்ட்ரிக் நிறு­வ­னமே  இதற்கு பொறுப்­பேற்க வேண்டும் எனவும், அந்­நி­று­வ­னத்தின் முகா­மைத்­து­வத்­துக்கு எதி­ராக கொலை வழக்கு தாக்கல் செய்­யப்­படும் எனவும் அமைச்சர் ஸியா அறிக்­கை­யொன்றில் தெரி­வித்­துள்ளார்.

கராச்­சியில் கடந்த சில நாட்­க­ளாக கடும் வெப்பம் நில­வு­கி­றது. செவ்­வாய்க்­கி­ழமை 41.3 பாகை செல்­சியஸ் வெப்­ப­நிலை பதி­வா­கி­யது. ஈரப்­பதன் 63 சத­வீ­த­மாக இருந்­தது.

நகரின் பல பகு­தி­களில் பல மணித்­தி­யால மின்­வெட்டு அமுல்­ப­டுத்­தப்­பட்­டதால் நிலைமை மேலும் மோச­மா­ன­தாக தெரி­விக்­கப்­பட்­டுள்­ளது.

கராச்­சியின் ஜின்னாஹ் பட்­டப்­பின்­படி மருத்­துவ நிலை­யத்தின் அவ­ச­ர­சேவைப் பிரிவு அதி­காரி வைத்­தி­யசர் நௌஷீன் ரவூப் இது தொடர்­பாக ஊட­கங்­க­ளிடம் கூறு­கையில், அவ்­வைத்­தி­ய­சா­லையின் அவ­சர சேவைப் பிரி­வுக்கு கடந்த திங்கள், செவ்வாய் தினங்­களில் வந்த நோயா­ளி­களின் எண்­ணிக்கை வழ­மை­யை­விட அதி­க­மாக இருந்­த­தாக தெரி­வித்­துள்ளார்.

"கடும் காய்ச்சல், பல­வீனம், இரப்பை குடல் அழற்சி, வாந்தி, வயிற்­றோட்டம் ஏற்­பட்­டுள்­ள­தாகக் கூறி  வைத்­தி­ய­சா­லைக்கு வந்த நோயா­ளி­களின் எண்­ணிக்கை வழக்­கத்­துக்கு மாறாக இருந்­தது. செவ்­வாய்க்­கி­ழமை 12 மணி­வரை 886 பேர் சிகிச்­சைக்கு வந்­தனர்.

திங்­கட்­கி­ழமை 24 மணித்­தி­யா­லங்­களில்  வெப்­பத்­தாக்­கத்­தினால் பாதிக்­கப்­பட்ட 22 பேர் உட்­ட­பட 1,592 பேர் அவ­ச­ர­சி­கிச்சை பிரி­வுக்கு வந்­தனர்.

வழக்­க­மாக, ஒரு நாளில் 1200 முதல் 1,300 பேர் எமது அவ­சர சேவைப் பிரி­வக்கு வரு­வார்கள். கொண்டு வரப்­படும் சட­லங்­களின் எண்­ணிக்கை 10 முதல் 15 வரை இருக்கும். ஆனால், நோயா­ளி­களின் எண்­ணிக்­கையும் சட­லங்­களின் எண்­ணிக்­கையும் அதி­க­ரித்­துள்­ளது" என அவர் கூறி­யுள்ளார்.

கராச்­சி­யி­லுள்ள ரூத் பாவ் வைத்­தி­ய­சா­லையின் வைத்­தியர் ஒருவர் இது தொடர்­பாக கூறு­கையில், வெப்­பத்­தாக்­கத்­தினால் பாதிக்­கப்­பட்ட 65 பேர் சிகிச்சை பெற்­றபின் வெளி­யே­றி­ய­தா­கவும், உயி­ரி­ழப்பு எதுவும் ஏற்­ப­ட­வில்லை எனவும் தெரி­வித்­துள்ளார்.

இந்தூஸ் வைத்­தி­ய­சா­லையில் திங்­கட்­கி­ழமை 704 பேர் அவ­ரச சிகிச்சை பிரி­வுக்கு வந்­தனர். அவர்­களில் 8 பேர் வெப்­பத்­தாக்­கத்­தினால் பாதிக்­கப்­பட்­ட­வர்கள், அவர்­களில் ஒருவர் உயி­ரி­ழந்தார் என வைத்­தி­ய­சாலை தரவுகள் தெரிவிக்கின்றன.

அடையாளம் காணப்படாத மற்றும் உரிமை கோரப்படாத சடலங்களை அடக்கம் செய்யும் நடவடிக்கைகளை தான் ஆரம்பித்துள்ளதாக 'எதி' தொண்டு நிறுவனம் தெரிவித்துள்ளது. செவ்வாய்க்கிழமை 22 சடலங்கள் அடக்கம் செய்யப்பட்டதாக அத்தொண்டு நிறுவனம் தெரிவித் துள்ளது.

அதேவேளை, கராச்சியின் சில பகுதிகளில் 28 ஆம் திகதி முதல்  மழை பெய்யக்கூடும் என பாகிஸ்தான் வளிமண்டலவியல் திணைக்களம் தெரிவித்துள்ளது.