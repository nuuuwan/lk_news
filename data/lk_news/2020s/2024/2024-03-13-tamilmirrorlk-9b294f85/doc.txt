நியமனத்தை ரத்து செய்யக்கோரி மனுத்தாக்கல்

பொலிஸ் மா அதிபராக தேசபந்து தென்னகோனின் நியமனத்தை ரத்து செய்யுமாறு கோரி இலங்கை இளம் ஊடகவியலாளர்கள் சங்கம் இன்று உயர் நீதிமன்றத்தில் அடிப்படை உரிமை மனுவொன்றை தாக்கல் செய்துள்ளது.

இலங்கை இளம் ஊடகவியலாளர்கள் சங்கத்தின் சார்பில் அதன் தலைவர் தரிந்து ஜயவர்தன, செயலாளர் எம்.எப்.எம்.பசீர், ஒருங்கிணைப்பாளர் ஷாலிகா விமலசேன, பொருளாளர் நிரோஷ் மைத்திரி, குழு உறுப்பினர் தரிந்து உடுவரகெதர, உப தலைவர் பி.நிரோஷ்குமார், உறுப்பினர் ரேகா நிலுக்ஷி ஆகியோர் இந்த மனுவைத் தாக்கல் செய்துள்ளனர்.

தேசபந்து தென்னகோன் நியமனம் சட்டவிரோதமானது, தன்னிச்சையானது, பகுத்தறிவற்றது மற்றும் அரசியலமைப்பின் விதிகளுக்கு முரணானது மற்றும்  அதனை மீறுவது என மனுவில் குறிப்பிடப்பட்டுள்ளது.