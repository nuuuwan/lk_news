கல்கிசையில் ஹெரோயின் , ஐஸ் போதைப்பொருட்களுடன் ஒருவர் கைது !

கல்கிசை பொலிஸ் பிரிவுக்கு உட்பட்ட ஹேன் வீதி பகுதியில் ஐஸ் மற்றும் ஹெரோயின் போதைப்பொருட்களுடன் சந்தேக நபர் ஒருவர் நேற்று வெள்ளிக்கிழமை (20) கல்கிசை பொலிஸ் குற்றத் தடுப்பு பிரிவினரால் கைது செய்யப்பட்டுள்ளார்.

கல்கிசை பொலிஸ் குற்றத் தடுப்பு பிரிவினருக்குக் கிடைத்த இரகசிய தகவலின் அடிப்படையில் மேற்கொள்ளப்பட்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் கல்கிசை பகுதியைச் சேர்ந்த 48 வயதுடையவர் ஆவார்.

சந்தேக நபரிடம் இருந்து 1 கிலோ ஐஸ் போதைப்பொருள் , 106 கிராம் ஹெரோயின் போதைப்பொருள், போதைப்பொருள் கடத்தல் மூலம் சம்பாதிக்கப்பட்ட 170,000 ரூபா பணம் மற்றும் இலத்திரனியல் தராசு என்பன பொலிஸாரால் கைப்பற்றப்பட்டுள்ளன.

இதனையடுத்து, கைது செய்யப்பட்ட சந்தேக நபர் மேலதிக விசாரணைகளுக்காக கல்கிசை பொலிஸ் நிலையத்தில் ஒப்படைக்கப்பட்டுள்ளார்.