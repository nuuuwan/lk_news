பேருவளையில் ஹெரோயினுடன் ஒருவர் கைது

களுத்துறை, பேருவளை பொலிஸ் பிரிவுக்குட்பட்ட மாகல்கந்த பிரதேசத்தில் ஹெரோயின் போதைப்பொருளுடன் சந்தேக நபர் ஒருவர் நேற்று திங்கட்கிழமை (23) கைது  செய்யப்பட்டுள்ளதாக பொலிஸார் தெரிவித்தனர்.

பேருவளை பொலிஸ் நிலைய அதிகாரிகளுக்கு கிடைத்த தகவலின் அடிப்படையில் மேற்கொள்ளப்பட்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் மினுவாங்கொடை பகுதியைச் சேர்ந்த 49 வயதுடையவர் ஆவார்.

கைது செய்யப்பட்ட சந்தேக நபரிடம் இருந்து 303 கிராம் 500 மில்லிகிராம் ஹெரோயின் போதைப்பொருள்  கைப்பற்றப்பட்டுள்ளது.