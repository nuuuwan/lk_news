அமைதி குலையும் நியூசிலாந்து தேசம் - ‘ஆட்சி நிர்வாகத்தை மாற்றும் கோரிக்கையும், பழங்குடி மக்களின் உரிமைப் போராட்டமும்’

நியூசிலாந்து தேசம் வாதங்களின் அடிப்படையில் இரண்டாக பிளவுபட்டு நிற்கிறது. இந்த வாதம் இலகுவானது அல்ல. ஒரு புறத்தில், இனத்துவ அடிப்படையிலான சலுகைகளுக்கு அப்பால், சகல பிரஜைகளும் சமமாக மதிக்கப்படும் சமூகத்தை உருவாக்க வேண்டும் என்ற கோரிக்கை. இந்த பார்வைக் கோணத்தை முன்வைக்கும் ஏ.சி.ரி கட்சியானது, எதுவித விசேட ஏற்பாடுகளும் இன்றி மாவோரி மக்களை பிரதான அரசியல் நீரோட்டத்தில் இணைக்க வேண்டும் என்கிறது.