நாட்டின் வெவ்வேறு பகுதிகளில் இடம்பெற்ற விபத்துக்களில் மூவர் உயிரிழப்பு!

நாட்டின்  வெவ்வேறு பகுதிகளில் நேற்று திங்கட்கிழமை (16) இடம்பெற்ற வாகன விபத்துக்களில் மூவர்  உயிரிழந்துள்ளதாக பொலிஸார்  தெரிவித்துள்ளனர்.

தெஹியத்தகண்டிய - அரலங்வில , ஆராச்சிக்கட்டுவ - வெலிபெலஸ்ஸ ஆகிய பகுதிகளில் இந்த விபத்துக்கள் இடம்பெற்றுள்ளது.

தெஹியத்தகண்டிய பொலிஸ் பிரிவிற்குட்பட்ட  அரலங்வில பகுதியில் வீதியில் அரலங்விலயிலிருந்து தெஹியத்தகண்டிய நோக்கிப் பயணித்த மோட்டார் சைக்கிள் ஒன்று செலுத்துனரின் கட்டுபாட்டை இழந்து மரமொன்றில் மோதி விபத்துக்குள்ளாகியுள்ளது.

விபத்தில் படுகாயமடைந்த மோட்டார் சைக்கிளின் செலுத்துனர் தெஹியத்தகண்டிய வைத்தியசாலையில் அனுமதிக்கப்பட்ட பின்னர் சிகிச்சை பலனின்றி உயிரிழந்துள்ளார்.

இதேவேளை, ஆராச்சிக்கட்டுவ - வெலிபெலஸ்ஸ பகுதியில் ஆராச்சிக்கட்டுவையிலிருந்து வெலிபெலஸ்ஸ நோக்கிப் பயணித்த முச்சக்கரவண்டி ஒன்று அதே திசையில் பயணித்த மோட்டார் சைக்கிளுடன் மோதி விபத்துக்குள்ளாகியுள்ளது.

விபத்தின் போது படுகாயமடைந்த 41 வயதுடைய மோட்டார் சைக்கிள் செலுத்துனர் வைத்தியசாலையில் அனுமதிக்கப்பட்ட பின்னர் உயிரிழந்துள்ளதாக  பொலிஸார் தெரிவித்துள்ளனர்.