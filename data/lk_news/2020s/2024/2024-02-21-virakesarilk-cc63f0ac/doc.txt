சஜித்தை விட்டு விலகமாட்டேன் - கட்சியில் சமீபத்தில்இணைந்தவர்களாலேயே பிரச்சினை - இந்திய ஊடகத்திற்கு சரத் பொன்சேகா பேட்டி

அரசாங்கத்தில் இணைவது என்பது தற்போது கேள்விக்கு இடமற்ற விடயம் .மூழ்கிக்கொண்டிருக்கின்ற கப்பலில் ஏறுவதற்கு யார் விரும்புவார்கள்என கேள்வி எழுப்பியுள்ள ஐக்கிய மக்கள்சக்தியின் நாடாளுமன்ற உறுப்பினரும் முன்னாள் ராணுவதளபதியுமான சரத்பொன்சேகா சஜித்பிரேமதாசவே எனதுகட்சியின் தலைவர் நான் இரண்டாவது இடத்தில் உள்ளேன், எங்களிற்கு இடையில் இதுவரை தனிப்பட்ட கருத்துவேறுபாடுகள் எதுவுமில்லை,முரண்பாடு எதுவுமில்லை எனவும் தெரிவித்துள்ளார்.

ஐக்கிய மக்கள் சக்தி உங்களை வெளியேற்ற முயல்கின்றது என தகவல்கள் வெளியாகின்றன - இந்த வதந்திகள் உண்மையா இல்லையா என நாங்கள் பேசமுடியுமா?

நாங்கள் மிகமோசமான நிலைமையை எதிர்நோக்கியது உங்களிற்கு தெரியும் குறிப்பாக பொருளாதாரம் தொடர்பில் .

நாடு கடனின் பிடியில் சிக்குண்டுள்ளது வங்குரோத்து நிலையை அடைந்துள்ளது என்பது அனைவருக்கும் தெரியும்.நாடு உள்நாட்டு வெளிநாட்டு கடன்களை மீள செலுத்தமுடியாத நிலையில் உள்ளது.

மக்களின் வருமானம் அதிகரிக்கவில்லை ஆனால் செலவுகள் அதிகரித்துள்ளன இதனால் மக்கள் பெரும் நெருக்கடிக்குள்ளாகியுள்ளனர்.

ஐக்கிய மக்கள் சக்தி உங்களை வெளியேற்ற முயல்கின்றது என தகவல்கள் இலங்கை ஊடகங்களில் வெளியாகியுள்ளன இது பற்றி என்ன தெரிவிக்க விரும்புகின்றீர்கள்?

பதில்- கட்சி சிறப்பாகத்தான் செயற்படுகின்றது ஆனால் நான் சிலவிடயங்களை எதிர்கொள்ளநேர்ந்துள்ளது.நான் இந்த விடயங்களிற்கு சுமூகமாக தீர்வை காணமுயற்சி செய்தேன்.

இது சிலரை கட்சியில் இணைத்துக்கொள்வது தொடர்பானது,இவர்கள் கடந்த ஐந்து ஆறுவருடங்களிற்கு முன்னர் தற்போதைய ஆளும் கட்சியுடன் தற்போது எங்கள் எதிராளிகளுடன் இணைந்திருந்தவர்கள் .

இவர்களில் ஒருவர் முன்னாள் இராணுவதளபதி - இவர் இராணுவத்திலிருந்த போதிலும் பின்னரும் அவரின் நடவடிக்கைகள் செயற்பாடுகள் ஏற்றுக்கொள்ளத்தக்கவையில்லை என நான் கருதுகின்றேன்.

மேலும் அவரது ஒழுக்கமும் இராணுவ ஒழுக்கங்களிற்கு ஏற்றதாக இல்லை அவரை உள்வாங்கியவர்களின் அபிலாசைகளிற்கு ஏற்றதாகயில்லை.

இதன் காரணமாக நான் எனது தனிப்பட்ட கருத்தினை முன்வைத்தேன், இது கட்சியில் உள்ள சிலருக்கு பிடிக்கவில்லை,நான் எனது கருத்தினை தெரிவித்தவேளை நான் கட்சியின் ஒழுக்ககோவையை மீற முயல்கின்றேன் என சிலர் கருதினர்.

நான் எனது ஆதரவாளர்களை கைவிடமாட்டேன் கட்சியை கைவிடமாட்டேன் என நாட்டு மக்களி;ற்கு ஆதரவாளர்களிற்கு உறுதியளித்துள்ளேன்.

கடந்த தேர்தலில் அவர்கள் பெருமளவில் எனக்கு வாக்களி;த்துள்ளதால் நான் அவர்களின் அபிலாசைகளை பாதுகாப்பேன் என உறுதியளித்துள்ளேன்,

இதுவே எனக்கு மிகவும் முக்கியமான விடயம் இதனை மனதில்வைத்து இந்த நெருக்கடியை எவ்வாறு கையாள்வது என நான் ஆராய்வேன்.

பதில்- நான் உங்களுடன் பேசும் இந்த நேரத்தில் ஐக்கிய மக்கள் சக்தியிலேயே இருக்கின்றேன் நான் எனது ஆதரவாளர்களை கைவிட விரும்பவில்லை கட்சியின் கொள்கைகளை கைவிட விரும்பவில்லை கட்சியை உருவாக்குவதற்கு வலுப்படுத்துவதற்கு கடுமையாக பாடுபட்டுள்ளோம்.

ஆகவே நான் இந்த கட்சியில் நீடிப்பதை உறுதி செய்வேன் எனது அரசியல் கொள்கைகள் மாற்றமடையவி;ல்லை மாறவில்லை.

எனது அரசியல் கொள்கைகள் மாறவில்லை ஆகவே நான் தொடர்ந்தும் இந்த கட்சியில் நீடிப்பதற்கு முயல்வேன்.

அரசாங்கத்தில் இணைவது என்பது தற்போது கேள்விக்கு இடமற்ற விடயம் .மூழ்கிக்கொண்டிருக்கின்ற கப்பலில் ஏறுவதற்கு யார் விரும்புவார்கள்?

சஜித்பிரேமதாசவே எனதுகட்சியின் தலைவர் நான் இரண்டாவது இடத்தில் உள்ளேன், எங்களிற்கு இடையில் இதுவரை தனிப்பட்ட கருத்துவேறுபாடுகள் எதுவுமில்லை,முரண்பாடு எதுவுமில்லை நான் முதலில் தெரிவித்தது போல முழு விடயமும் அந்த விடயங்கள் காரணமாகவே உருவானது.

சஜித்பிரேமதாச தனது தலைமைத்துவ பண்புகளை வெளிப்படுத்தவேண்டும் தொழில்சார்ரீதியில் விடயங்களிற்கு தீர்வை காணமுயலவேண்டும் - நான் அவருக்கு ஒத்துழைப்பை வழங்க தயார்.

எங்களின் நோக்கங்கள் அரசியல் இலக்குகள் தொடர்ந்தும் ஒரேமாதியாக காணப்படுவதால் நான் எனது அரசியல் நிகழ்ச்சி நிரலை மாற்றவேண்டிய தேவையில்லை.