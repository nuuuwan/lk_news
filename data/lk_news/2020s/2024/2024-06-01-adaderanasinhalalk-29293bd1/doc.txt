දිගු කලකට පසු දකුණු අප්‍රිකාවේ පාලනය බලය වෙනස් වෙන ලකුණු

දකුණු අප්‍රිකාවේ මැතිවරණයේ දැනට නිකුත් වී ඇති ප්‍රතිඵල අනුව දිගු කලක් පාලනය කළ අප්‍රිකානු ජාතික කොංග්‍රසයට සිය පාර්ලිමේන්තු බහුතරය අහිමි වීමේ අවදානමක් මතුව තිබේ.

විදෙස් වාර්තා සඳහන් කළේ ඡන්දය ප්‍රකාශ කරන දිස්ත්‍රික්කවලින් 91.62% කට වැඩි ප්‍රමාණයක, ගණන් කිරීම අවසන් වී ඇති අතර ඒ අනුව අප්‍රිකානු ජාතික කොංග්‍රසයට ලැබී ඇති ඡන්ද ප්‍රතිශතය දැනට 40.98% ක් බවය.

ප්‍රජාතන්ත්‍රවාදී සන්ධානය 21.65%කින් ද, හිටපු ජනාධිපති ජේකබ් සූමාගේ නායකත්වයෙන් යුත් එම් කේ පක්ෂය 13.81%කින් ද, එෆ් එෆ් 9.49%කින් ද පසුපසින් සිටින බව වාර්තා වේ.

අවසාන ප්‍රතිඵල සති අන්තයේ නිකුත් කිරීමට නියමිත අතර නෙල්සන් මැන්ඩෙලා ජනාධිපති බවට පත් වූ 1994 දී රටේ පළමු ප්‍රජාතන්ත්‍රවාදී මැතිවරණයෙන් පසු අප්‍රිකානු ජාතික කොංග්‍රසය සෑම මැතිවරණයකින්ම  50% ට වඩා වැඩි ඡන්ද ප්‍රමාණයක් ලබාගෙන තිබුණි.