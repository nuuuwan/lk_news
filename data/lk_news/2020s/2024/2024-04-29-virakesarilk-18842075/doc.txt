வரலாற்றில் இன்று

தமிழ் கட்சிகள் இணைந்து தமிழ் பொது வேட்பாளர் ஒருவரை ஜனாதிபதி தேர்தலில் நிறுத்துவது இன்றைக்கு பேசுபொருளாகியிருக்கிறது.

ஜனாதிபதித் தேர்தலில் தமிழ் பொது வேட்பாளரை நிறுத்துவது தொடர்பாக பலரும் நாளுக்கு நாள் சார்பான மற்றும் முரணான வெவ்வேறு கருத்துக்களை தெரிவித்து வருகின்றனர்.

இதனோடு ஒத்துப்போகக்கூடிய கருத்தொன்றை 1974ஆம் ஆண்டில் அன்றைய கல்குடா எம்.பி. கே. டபிள்யூ. தேவநாயகம், தமிழர் கூட்டணி நடவடிக்கை குழுவை நோக்கி கூறியிருந்தார்.

1974 ஏப்ரல் 29ஆம் திகதி வெளியான வீரகேசரி பத்திரிகையில் "தமிழர் கூட்டணி தனி வழி போவதை கைவிட வேண்டும் : நடவடிக்கை குழுக் கூட்டத்தில் கல்குடா எம்.பி. வலியுறுத்து" என்ற தலையங்கத்துடனான செய்தியில் இவ்வாறு குறிப்பிடப்பட்டுள்ளது.

இக்கருத்துக்கு எதிராக "தேசியக் கட்சிகளுடன் ஒத்துழைத்து ஏமாந்த கதை தெரியாதா?" என அன்றே பதிலளித்திருந்தார் அமிர்தலிங்கம்.