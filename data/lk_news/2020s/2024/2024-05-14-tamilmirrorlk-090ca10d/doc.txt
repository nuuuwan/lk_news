சமிக்ஞை கோளாறு ரயில் பயணிகள் சிரமம்

களனியில் இருந்து ஜா-எல வரையிலான புகையிரத பாதையில் சமிக்ஞை விளக்கு செயலிழந்துள்ளதால், பல ரயில்கள் இடையில் நிறுத்தப்பட்டுள்ளதுடன், பிரதான பாதை மற்றும் புத்தளம் பாதையில் செல்லும் ரயில்கள் தாமதமாகச் செல்கின்றதாக தெரிவிக்கப்படுகின்றது.

அந்த வகையில், ராகம புகையிரத நிலையத்திற்கு அண்மித்த காட்டுப்பகுதியில் புகையிரதம் நிறுத்தப்பட்டமையினால் களனியில் இருந்து ராகம நோக்கி செல்லும் பல புகையிரதங்கள் நிறுத்தப்பட்டுள்ளதாகவும் பயணிகள் பெரும் சிரமத்திற்கு உள்ளாகியுள்ளதாகவும் தெரிவிக்கப்பட்டுள்ளது.

மாலை 5.05 மணியளவில் கொழும்பு கோட்டையில் இருந்து ரம்புக்கனை நோக்கி புறப்பட்ட ரயில் தற்போது ஹோரோப் புகையிரத நிலையத்திற்கு அருகில் உள்ள காட்டுப்பகுதியில் நிறுத்தி வைக்கப்பட்டுள்ளதாக புகையிரதத்தில் பயணித்த பயணிகள் தொலைபேசி மூலம் தகவல் வழங்கியுள்ளனர்.

சுமார் இரண்டு மணி நேரம் ரயில் நிறுத்தப்பட்டதால் பயணிகள் நுளம்புத் தொல்லைக்கு ஆளானதாகவும், பின்னால் வந்த பல ரயில்கள் வேறு வழியில் முன்னேறிச் சென்றதாகவும் பயணிகள் தெரிவித்தனர்.

கொழும்பு கோட்டையில் இருந்து 5.05க்கு பயணித்த ரயில் இரவு 7.10 மணியளவில் ஹொரபே புகையிரத நிலையத்திற்கு அருகில் நிறுத்தப்பட்டதாகவும் பயணிகள் குற்றம் சுமத்தியுள்ளனர். R