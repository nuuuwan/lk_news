இலங்கைக்கான விமான சேவைகளை அதிகரிக்கும் கட்டார் ஏர்வேஸ்

இலங்கையின் கொழும்பை நோக்கிப் பயணிக்கும் தனது விமான சேவைகளை 5 இலிருந்து 6ஆக அதிகரிப்பதாக கட்டார் ஏர்வேஸ் விமான சேவை அறிவித்துள்ளது.

அதிகரிக்கப்படும் 6ஆவது விமான சேவையானது எதிர்வரும் 10 ஆம் திகதி முதல் ஆரம்பிக்கவுள்ளது.

30 வணிக வகுப்பு இருக்கைகள் மற்றும் 281 சாதாரண வகுப்பு இருக்கைகள் கொண்ட  போயிங் 787 வகை விமானத்தை கொழும்புக்கான சேவைகளுக்கு கட்டார் ஏர்வேஸ் பயன்படுத்துகிறது.

இந்த விமான சேவை உலகெங்கிலும் உள்ள 170  நாடுகளுக்கு பயணிகளை இணைக்கும் வகையில், கட்டார் ஏர்வேஸ் மொத்தம் 42 வாராந்திர விமானங்களை கொழும்புக்கு இயக்கும்.

கட்டார் ஏர்வேஸ் சேவையின் இலங்கை மற்றும் மாலைதீவவிற்கான முகாமையாளர் ஜொனாதன் பெர்னாண்டோ கூறுகையில்,

கொழும்புக்கும் கொழும்பிலிருந்தும் கட்டார் ஊடான தொடர்புகளை அதிகரிப்பதற்காக இந்த மேலதிக சேவையை வழங்குவதில் நாங்கள் மகிழ்ச்சியடைகிறோம்.

இந்த விமான சேவை அதிகரிப்பானது பயணிகளுக்கு சிறந்த பயண அனுபவத்தை வழங்குவதில் எங்களின் அர்ப்பணிப்புக்கு ஒரு சான்றாகும்.

புதிய விமான சேவைகள் உலகின் சிறந்த விமான நிலையமான கட்டாரின் ஹமாத் சர்வதேச விமான நிலையம் ஊடாக மத்திய கிழக்கு, ஐரோப்பா, ஆபிரிக்கா உள்ளிட்ட பல நாடுகளுக்கு செல்வதற்கான வசதிகளை வழங்கும் என குறிப்பிட்டுள்ளார்.

QR 657 CMB – DOH Departure at 21:15, Arrival at 23:45 (Beginning 10 July 2024)

QR 656 DOH – CMB Departure at 07:20 Arrival at 14:55 (Beginning 10 July 2024)