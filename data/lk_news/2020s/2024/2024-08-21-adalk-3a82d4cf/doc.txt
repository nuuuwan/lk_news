නුවර පෙරහර බලන්න ගිහින් ටොන් 20ක කුණු නුවර දාලා ඇවිත්

මෙවර මහනුවර ඓතිහාසික ඇසළ පෙරහරේ ප්ලාස්ටික් අපද්‍රව්‍ය පමණක්ටොන් 20කට අධික ප්‍රමාණයක්බැහැර කළ බවත්ජනතාව කෙතරම්දැනුවත් කලද පරිසරය පිළිබඳව ජනතාව දක්වන උනන්දුව ඉතා කණගාටුදායක බව මහනුවර මහනගර සභාවේ ඝන අපද්‍රව්‍ය කළමනාකරණ දෙපාර්තමේන්තුව කියයි .

එම දෙපාර්තමේන්තුවේ ප්‍රධානී නාමල් දිසානායක මහතා අවධාරණය කර සිටියේ මෙවර ඇසළ පෙරහර සමයේ වර්ෂාව කාල වකවානුවක පැවැති බැවින් ඉටිපොළ භාවිතය අධික වුවත් ජනතාව මීට වඩා වගකීන් යුතුව ඉටුකොළ සහ ප්ලාස්ටික් අපද්‍රව්‍ය භාවිතයේදී ක්‍රියාකළ යුතුව තිබෙන බවයි .

පෙරහර මංගල්‍යයේ අලින්ගේ ආහාර ද්‍රව්‍ය ඇතුළු අපද්‍රව්‍ය පමණක් ටොන් 200කට අධික ප්‍රමාණයක් මේ වන විට ඉවත් කොට ඇති බවත් මේ වන විටත් එම අපද්‍රව්‍ය ඉවත් කරමින් තිබෙන බවද නාමල් දිසානායක මහතා පැවසීය .

ඒ මහතා වැඩිදුරටත් අවධාරණය කර සිටියේ අලින් විසින් ආහාරයට නොගත් විශාල අපද්‍රව්‍ය ප්‍රමාණයක් ඒ අතර ඇති බවයි. මෙම තත්ත්වය මීට පෙර පෙරහර සමයේදී වාර්තා නොවූ තත්ත්වයක් බව ද දිසානායක මහතා වැඩිදුරටත් පැවසීය.