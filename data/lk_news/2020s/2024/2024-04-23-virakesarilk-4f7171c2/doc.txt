நீதி கிடைக்கச் செய்வதற்கு தேர்தல் மூலமான ஆணையொன்று தேவையில்லை

சுமார் 300 பேரைப் பலியெடுத்து மேலும் நூற்றுக்கணக்கானவர்களை படுகாயமடையச் செய்த ஈஸ்டர் ஞாயிறு குண்டுத் தாக்குதல்களுக்கு பிறகு கடந்த ஞாயிற்றுக் கிழமையுடன் (ஏப்ரில் 21 ) சரியாக ஐந்து வருடங்கள் கடந்துவிட்டன. தற்கொலைக் குண்டுதாரிகள் தங்களது தாக்குதல்களுக்கு  கிறிஸ்தவர்களுக்கு  புனித தினமான ஈஸ்டர் ஞாயிறன்று கத்தோலிக்க மற்றும் கிறிஸ்தவ தேவாலயங்களை தெரிவுசெய்தனர்.  தாக்குதல்கள் இடம்பெற்ற வேளை தேவாலயங்களுக்குள் அடியார்கள் நிறைந்திருந்தார்கள்.

எதிர்பாராத வகையில் தற்கொலைக் குண்டுதாரிகள் நடத்திய தாக்குதல்கள் உலகளாவிய மோதல்களின் ஒரு களமாக இலங்கை மாறிவிட்டதோ என்ற கேள்வியை எழுப்பியதுடன் மேலும் பல தாக்குதல்கள் இடம்பெறுமோ என்று நிச்சயமற்ற ஒரு நிலைமையையும் ஏற்படுத்தியது. இரு மாதங்களாக தலைநகர் கொழும்பு பெரும்பாலும் மூடப்பட்டுக் கிடந்தது. மக்கள் பீதியுடன் வாழ்ந்தார்கள். குண்டுத் தாக்குதல்கள் தேசிய அரசியலின் போக்கையும் மாற்றியது. தேசியவாத அரசியல்வாதிகள் தேசிய பாதுகாப்பையும் இன,மத பெரும்பான்மை இனத்தவர்களுக்கு உரிய இடத்தையும் உத்தரவாதம் செய்வதாக வாக்குறுதி அளித்தார்கள்.