அஜித் - ஷாலினி திருமண நாள்: ஹோட்டலில் கொண்டாட்டம்..!

தமிழ்த் திரையுலகில் குழந்தை நட்சத்திரமாக அறிமுகமாகி, ‘காதலுக்கு மரியாதை’ படம் மூலம் கதாநாயகியாக மாறியவர் நடிகை ஷாலினி. இவர், ‘அமர்க்களம்’ திரைப்படத்தில் நடிக்கும்போது நடிகர் அஜித்குமாருடன் காதல் வயப்பட்டார்.

இதையடுத்து, 2000ம் ஆண்டு ஏப்ரல் மாதம் 24ம் தேதி இருவரும் திருமணம் செய்துகொண்டனர். இந்தத் தம்பதிக்கு அனோஷ்கா என்ற மகளும், ஆத்விக் என்ற மகனும் உள்ளனர். இந்நிலையில், அஜித் - ஷாலினியின் 24வது திருமண நாள் இன்று.

இதை முன்னிட்டு சென்னையில் உள்ள நட்சத்திர ஹோட்டலில் இருவரும் கேக் வெட்டி திருமண நாளை கொண்டாடினர். இது தொடர்பான புகைப்படங்கள் சமூக வலைதளங்களில் வைரலாகிறது.