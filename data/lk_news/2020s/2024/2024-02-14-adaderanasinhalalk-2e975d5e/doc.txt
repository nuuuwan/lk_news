මෝදර වෙඩික්කරුවෝ ආ හැටි CCTV කැමරාවේ

ඊයේ (13) රාත්‍රියේ මෝදර ප්‍රදේශයේ අවන්හලක් ඉදිරිපිට දී සිදුවු වෙඩිතැබීමට අදාළ CCTV දර්ශන පෙළක් මාධ්‍යට නිකුත් කර තිබේ.

පොලීසිය පැවසුවේ, අවහන්හල ඉදිරිපිට රැඳී සිටි පුද්ගලයෙකුට මෝටර් රථයකින් පැමිණි නාඳුනන පුද්ගලයෙක් විසින් වෙඩිතැබීම සිදුකර ඇති බවය.

වෙඩි තැබීමෙන්  පුද්ගලයෙකු  බරපතළ තුවාල ලබා ප්‍රතිකාර සඳහා කොළඹ ජාතික රෝහලට ඇතුළත් කර තිබේ.

පොලීසිය පැවසුවේ වෙඩි වැදීමෙන් එම පුද්ගලයාගේ දකුණු උරහිසට බෙල්ලට සහ පාදයට දැඩි හානි සිදුව ඇති බවය.

මෙලෙස වෙඩි ප්‍රහාරයට ලක්ව ඇත්තේ කොළඹ 14 ප්‍රදේශයේ පදිංචි 51 හැවිරිදි අදාළ අවන්හලේ කළමණාකරු‍වෙකු ලෙස සේවය කළ පුද්ගලයෙකි.

වෙඩි තැබීම සඳහා පිස්තෝලයක් භාවිත කර ඇති බවට පොලීසිය සැක පළ කරන අතර වෙඩිතැබීමට හේතුව මෙතෙක් අනාවරණය වී නොමැති බව සඳහන්ය.