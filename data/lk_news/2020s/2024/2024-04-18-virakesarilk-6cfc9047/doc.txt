திருட்டு  குற்றச் செயல்களில் ஈடுபட்ட சிறுவர்கள் கைது!

முகத்தை மூடி கையுறை அணிந்து வீடுகளுக்குள் சட்டவிரோதமாக உள்நுழையும்  சிறுவர் கும்பலைச் சேர்ந்த மூவரை கஹதுடுவ குற்றப் புலனாய்வுப் பிரிவினர் கைது செய்யப்பட்டுள்ளதாக  பொலிஸார் தெரிவித்தனர்.

சந்தேகநபர்கள் கஹதுடுவ பிரதேசத்தைச் சேர்ந்த   13 மற்றும் 18 வயதுக்கு இடைப்பட்டவர்கள் எனவும் , பாடசாலை செல்லும் சிறுவர்களும் இந்த கும்பலில் உள்ளடங்குவதாக பொலிஸார் தெரிவித்துள்ளனர்.

வீடுகளில் இருந்த மடிக்கணினிகள், பித்தளைப் பொருட்கள், கைத்தொலைபேசிகள் உள்ளிட்ட சொத்துக்கள் திருடப்பட்டு, சம வயதுடைய சிறுவர்கள் மூலம் விற்பனை செய்யப்பட்டுள்ளதாக பொலிஸார் தெரிவித்துள்ளனர்.

இதன்படி, இந்தக் கும்பல் நீண்டகாலமாக திருட்டுச் சம்பவங்களில் ஈடுபட்டுள்ள இவர்களை பொலிஸ் காவலில் வைத்து நீண்ட நேர விசாரணைகளை மேற்கொள்ளவுள்ளதாக பொலிஸார் தெரிவித்தனர்.