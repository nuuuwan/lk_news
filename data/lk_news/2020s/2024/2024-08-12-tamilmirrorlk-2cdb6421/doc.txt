மூன்று பிள்ளைகளின் தாய் சடலமாக மீட்பு

மதுரங்குளிய, நல்லந்தல்வ பிரதேசத்தில் மூன்று பிள்ளைகளின்  தாயொருவர் வீட்டுக்குள் மர்மமான முறையில் கொலை செய்யப்பட்டுள்ளார்.

71 வயதுடைய, மூன்று பிள்ளைகளின் தாயாரே இவ்வாறு கொலை செய்யப்பட்டுள்ளதாக மதுரங்குளிய பொலிஸார் தெரிவித்தனர்.

தனக்குச் சொந்தமான தென்னந்தோப்பில்  உள்ள வீட்டில் வசித்து வந்த நிலையில், படுக்கையில் கொலை செய்யப்பட்டுள்ளதாக பொலிஸார் கூறியுள்ளனர்.

உடலில் வெளிப்புற காயங்கள் எதுவும் காணப்படவில்லை என்றும் சம்பவம் தொடர்பான விசாரணைகள் முன்னெடுக்கப்பட்டுள்ளதாக பொலிஸார் தெரிவித்துள்ளனர்.