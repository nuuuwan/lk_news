பொலிஸ்மா அதிபர் விவகாரம் : இடைக்கால தடையுத்தரவே பதவி நீக்கம் அல்ல - அரசாங்க தகவல்கள் தெரிவிப்பு

பொலிஸ்மா அதிபருக்கு இடைக்கால தடையுத்தரவு மாத்திரமே பிறப்பிக்கப்பட்டுள்ளது. மாறாக அப் பதவி வெற்றிடமாகவில்லை. எனவே ஜனாதிபதியால் பதில் பொலிஸ்மா அதிபரை நியமிக்க முடியாது என அரசாங்க தகவல்கள் தெரிவிக்கின்றன.

அதாவது உயர் நீதிமன்ற உத்தரவில் பொலிஸ் மா அதிபருக்கு இடைக்கால தடையுத்தரவு பிறப்பிக்கப்பட்டுள்ளது. எனவே அந்த பதவி வெற்றிடமாகவில்லை. அரசியலமைப்பில் 21ஆவது திருத்தத்துக்கமைய பொலிஸ்மா அதிபர் பதவி வெற்றிடமாகதா நிலையில் ஜனாதிபதிக்கு பதில் பொலிஸ்மா அதிபரை நியமிப்பதற்கு அதிகாரமில்லை என அரசாங்கத்தின் சிரேஷ்ட அமைச்சரொருவர் தெரிவித்தார்.

இதன் காரணமாக இந்த சட்ட சிக்கல் தீர்க்கப்படும் வரை பொலிஸ்மா அதிபர் பதவி வெற்றிடமாகவில்லை என்றே கருதப்படும். எனவே நீதிமன்றத்தின் தீர்ப்பிற்கமைய பொலிஸ்மா அதிபரால் அவரது கடமைகளை செய்வதற்கு மாத்திரமே தடை ஏற்பட்டுள்ளதாக அந்த அமைச்சர் மேலும் தெரிவித்தார்.