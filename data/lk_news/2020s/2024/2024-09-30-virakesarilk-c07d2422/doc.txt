பொலிஸார் மேற்கொண்ட துப்பாக்கிச் சூட்டில்  நபர் ஒருவர்  காயம்

பாணந்துறை  பள்ளியமுல்ல பகுதியில் பொலிஸாரினால்  மேற்கொள்ளப்பட்ட துப்பாக்கிச் சூட்டில்  நபர் ஒருவர்  காயமடைந்துள்ளதாக பொலிஸார் தெரிவித்துள்ளனர்.

பாணந்துறை  வடக்கு பொலிஸாரினால்  முன்னெடுக்கப்பட்ட  சோதணை  நடவடிக்கையில் பொலிஸ் வீதித்தடையில் லொறியினை நிறுத்துமாறு உத்தரவிட்டுள்ளனர்.

சந்தேகத்திற்கிடமான முறையில்  லொறியினை நிறுத்தாமல்  ஓட்டிச்சென்றமையினால்  பொலிஸாரினால் குறித்த  துப்பாக்கிச் சூடு மேற்கொள்ளப்பட்டுள்ளது.

இதன்போது, வாகனத்தில் சென்ற நபருக்கு காயம் ஏற்பட்டுள்ளதுடன்  லொறியானது   மாடுகள் ஏற்றுவதற்காக பயன்படுத்தப்பட்டுள்ளதாக பொலிஸார்  தெரிவித்துள்ளனர்.