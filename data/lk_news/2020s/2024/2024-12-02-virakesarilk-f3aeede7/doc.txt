சிரியாவின் அலப்போ நகரம் மீண்டும் கிளர்ச்சியாளர்கள் வசம் -   2016 இல் தோற்கடிக்கப்பட்டவர்கள் மீண்டும் புதிய வலுவுடன் போர்க்களத்தில்

பலவருடங்களிற்கு பின்னர் கிளர்ச்சியாளர்கள் சிரிய அரசாங்கத்திற்கு எதிரான இராணுவநடவடிக்கையை புதன் கிழமை ஆரம்பித்தனர்.

கிளர்ச்சியாளர்களின் இந்த எதிர்பாராத நடவடிக்கையை தொடர்ந்து ரஸ்யா அவர்களின் நிலைகள் மீது தாக்குதலை மேற்கொண்டுள்ளது – 2016ம் ஆண்டின் பின்னர் ரஸ்யா கிளர்ச்சியாளர்கள் மீது மேற்கொண்ட முதலாவது தாக்குதல் இது.

ஹயட் டஹ்ரிர் அல் சாம் என்ற இஸ்லாமிய  அலப்போ மீது தாக்குதலை மேற்கொண்டுள்ளது. சிரிய மோதலில் இந்த அமைப்பிற்கு நீண்டகால வரலாறுள்ளமை குறிப்பிடத்தக்கது.

2011 இல் இந்த அமைப்பு ஜபாட் அல் நுஸ்ரா என்ற பெயரில் அல்ஹைதாவின் இணை அமைப்பாக செயற்பட்டது.

ஐஎஸ் அமைப்பின் கொல்லப்பட்ட தலைவர் அபு பக்கர் அல் பக்தாதியும் இந்த அமைப்பின் உருவாக்கத்துடன் தொடர்புபட்டிருந்தார்.

சிரிய ஜனாதிபதிக்கு எதிரான நடவடிக்கைகளில் ஈடுபட்ட குழுக்களில் இந்த குழுவே மிகவும் வலிமை வாய்ந்தத- ஆபத்தான குழுவாக  கருதப்பட்டது.

இந்த அமைப்பின் உந்துசக்தியாக அதன் ஜிகாத் கொள்கைகாணப்பட்டது.புரட்சிகர கொள்கைகளை விட ஜிகாத் உணர்வே மேலோங்கி காணப்பட்டது.

சுதந்திர சிரியா என்ற பதாகையின் செயற்பட்ட பிரதான அமைப்பின் கொள்கைகளுக்கு முரணாண கொள்கைகளை  இந்த குழு கொண்டிருந்தது.

எனினும் 2016 இல் இந்த அமைப்பின் தலைவர் அபு முகமட் அல் ஜவ்லானி அல்ஹைடாவுடன் பகிரங்கமாக முரண்பட்டார்,ஜபாட் அல் நுஸ்ராவை கலைத்துவிட்டு புதிய அமைப்பை ஏற்படுத்தினார்.இதுவேஹயட் டஹ்ரிர் அல் சாம் அமைப்பின் உருவாக்கம்.

சிரியாவின் உள்நாட்டு யுத்தம் உத்தியோகபூர்வமாக முடிவிற்கு வந்துவிட்டது என்ற உணர்வே கடந்த நான்கு வருடங்களாக காணப்பட்டது.

நாட்டின் பிரதான நகரங்களில் ஜனாதிபதி பசார் அல் அசாட்டிற்கு எதிர்ப்போ போட்டியோ இருக்கவில்லை. எனினும் சிரியாவின் சில பகுதிகள் இன்னமும் அவரின் கட்டுப்பாட்டின் இல்லாததும் குறிப்பிடத்தக்கது.

குறிப்பாக சிரியாவின் கிழக்கில் உள்ள குர்திஸ் இனத்தவர்கள் அதிகமாக வாழும் பகுதி 2011 முதல் சிரியாவிலிருந்து பிரிந்த ஒரு பகுதி போல காணப்படுகின்றது.

2011 இல் அசாத்திற்கு எதிரான கிளர்ச்சி ஆரம்பமான சிரியாவின் தென்பகுதியில் தொடர்ந்தும் சிறியளவு அமைதியின்மை காணப்படுகின்றது.

சிரிய பாலைவனத்தில் ஐஎஸ் அமைப்பின் எஞ்சியுள்ள சில பிரிவினர் இன்னமும் செயற்படுகின்றனர் சிரியாவின் பாதுகாப்பிற்கு அச்சுறுத்தலை ஏற்படுத்துகின்றனர்.

பல வருடங்களாக சிரியாவில் கடும் மோதல்கள் இடம்பெறும் பகுதியாக இட்லிப் காணப்பட்டது.சிரிய படையினர் அந்த பகுதியை கைப்பற்றுவதற்கான முயற்சிகளை மேற்கொண்டிருந்தனர்.

எனினும் சிரிய அரசாங்கத்தினதும்,துருக்கியினதும் நெருங்கிய சகாவான ரஸ்யாவின் முயற்சியால் சாத்தியமான யுத்த நிறுத்தம் கடந்த நான்கு வருடங்களாக நீடித்தது.

அலப்போவில் நான்கு மில்லியன் மக்கள் வசிக்கின்றனர், இவர்கள் ஜனாதிபதி அசாத் கடும் ஒடுக்குமுறையை பயன்படுத்தி கைப்பற்றிய நகரங்களில் வசித்தவர்கள்.

அலப்போ மிக மோசமான இரத்தக்களறியை சந்தித்த ஒரு நகரம்.கிளர்ச்சிக்காரர்கள் மிகமோசமான தோல்வியை சந்தித்த நகரமாகவும் இது காணப்பட்டது.

ரஸ்யாவின் வான்வலு ஈரானின் ஆதரவு ,ஈரான் சார்பு குழுக்களின் ஆதரவு ஆகியவற்றின் மூலமே சிரிய ஜனாதிபதி 2016 இல் இந்த நகரத்தை கைப்பற்றியிருந்தார்.

சமீபத்தில் லெபனானில் ஹெஸ்புல்லா அமைப்பினர் இஸ்ரேலிடம் எதிர்கொண்ட தோல்விகள் சிரியாவில் உள்ள ஈரான் இராணுவ தளபதிகள் மீதான இஸ்ரேலின் தாக்குதல், கிளர்ச்சிக்காரர்கள் அலப்போவை கைப்பற்றுவதற்கு உதவியாக அமைந்துள்ளன என்பதில் எந்த சந்தேகமும் இல்லை.