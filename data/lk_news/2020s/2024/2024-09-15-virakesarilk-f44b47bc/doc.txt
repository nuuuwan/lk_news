களுத்துறையில் திருடப்பட்ட வாகனங்களுடன் நால்வர் கைது

களுத்துறை தெற்கு பொலிஸ் பிரிவுக்குட்பட்ட கிதுலாவ பிரதேசத்தில் திருடப்பட்ட 02 முச்சக்கரவண்டிகள் மற்றும் ஒரு மோட்டார் சைக்கிளுடன் 04 சந்தேக நபர்கள் களுத்துறை தெற்கு பொலிஸாரால் நேற்று சனிக்கிழமை (14) கைது செய்யப்பட்டுள்ளனர்.

களுத்துறை பிரதேச குற்றப் புலனாய்வுப் பிரிவின் அதிகாரிகளுக்கு கிடைத்த தகவலின் அடிப்படையில் மேற்கொண்ட சுற்றிவளைப்பின் போது இவர்கள் கைது செய்யப்பட்டுள்ளனர்.

சந்தேகநபர்கள் 29, 34, 40 மற்றும் 60 வயதுடைய களுத்துறை தெற்கு பகுதியை சேர்ந்தவர்கள் ஆவர்.