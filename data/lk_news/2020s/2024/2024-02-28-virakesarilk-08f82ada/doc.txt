ஸ்ரீலங்கா டெலிகொம் - லங்கா ஹொஸ்பிட்டல் பங்குகள் விவகாரம் - நீதிமன்றம் சென்றது லைக்கா

ஸ்ரீலங்கா டெலிகொம் மற்றும் லங்கா ஹொஸ்பிட்டல்ஸ் ஆகியவற்றின் பங்குகள் தொடர்பில் இலங்கை அரசாங்கம் எடுத்துள்ள நடவடிக்கைகளிற்கு மேல்முறையீட்டு நீதிமன்றம் மார்ச் 12ம் திகதி வரை இடைக்கால தடைஉத்தரவை பிறப்பித்துள்ளது.

ஸ்ரீலங்கா டெலிகொம் மற்றும் லங்கா ஹொஸ்பிட்டல்ஸ் ஆகியவற்றில் அரசாங்கத்திற்குள்ள பங்குகளை விற்பனை செய்வதற்கு எதிராக தாக்கல்செய்யப்பட்ட ரிட்மனுக்களை ஆராய்ந்த பின்னர் மேல்முறையீட்டு நீதிமன்ற நீதிபதி டிஎன்சமரக்கோன் இந்த உத்தரவை பிறப்பித்துள்ளார்.

ஸ்ரீலங்;கா டெலிகொம் பங்குகளை விற்பனை செய்வதற்கு லைகாமொபைல்ஸ் மற்றும் எஸ்எம் ஆர்எம் ஆகிய நிறுவனங்கள் நீதிமன்றத்தில் மனுதாக்கல் செய்துள்ளன.

இதேவேளை லங்கா ஹொஸ்பிட்டல் கோப்பிரேசனின் அரசாங்கத்திற்கு சொந்தமான பங்குகளை கொள்வனவு செய்வதற்கு எதிராக லைக்கா லீசிங் ஹோல்டிங் மனுதாக்கல் செய்துள்ளது.

நாங்கள் பங்குகளை கொள்வனவு செய்வதற்கு தேவையான விதிமுறைகளின் கேள்விப்பத்திரங்களை சமர்ப்பித்துள்ளோம் என மனுதாரர்கள் தெரிவித்துள்ளனர்.

எனினும் எந்தவொரு தெளிவான விளக்கங்களையும் வழங்காமல் அமைச்சரவை தங்களின் கேள்விப்பத்திரங்களை நிராகரித்துள்ளது  என மனுதாரர்கள் தெரிவித்துள்ளனர்.