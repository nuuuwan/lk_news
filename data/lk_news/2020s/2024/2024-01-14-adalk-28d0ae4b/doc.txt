මගේ වැඩ නවත්වන්නේ නෑ!

කැළණිය විශ්වවිද්‍යාලයේ පැවැති ආරාධිත දේශනයක් නිමවා සරසවියෙන් පිටතට පැමිණෙන අවස්ථාවේදී විශ්වවිද්‍යාලයේ සිසුන් කිහිප දෙනෙක් මෙරට ප්‍රමුඛ ව්‍යාපාරික ඩඩ්ලි සිරිසේන මහතාට විරෝධතාවක් දක්වන ලදී.

මෙම සිදුවීම  පිළිබඳව සිය ෆේස්බුක් ගිණුම ඔස්සේ සටහනක් තබමින් ඔහු ප්‍රකාශ කරන්නේ එම සිසුන් කෙරෙහි තමන්ගේ අනුකම්පාව ප්‍රකාශ කරන බව පහන් සංවේගයෙන් දැනුම් දෙන බවයි.

කැලණිය විශ්වවිද්‍යාලයේ මහජන සම්බන්ධතා හා මාධ්‍ය කළමනාකරණ පශ්චාත් උපාධි ඩිප්ලෝමා පාඨමාලාවේ ආරධිත දේශනය අතිශය සාර්ථක අයුරින් අද දිනයේදී මා විසින් සිදු කළා.

මාගේ එම දේශනය අවසානයේ සිසුන් සමඟින් බොහෝ වේලාවක් සතුටු සාමිචියේ යෙදී ඔවුන් සමඟින් තේ පැන් සංග්‍රහයක්ද භුක්ති විඳීමට මා අමතක නොකළත්, අවසානයේ විශ්ව විද්‍යාල පරිශ්‍රයෙන් පිටතට ඒමේදී සිසුන් කිහිපදෙනෙකු විසින් මා යන මඟ අවහිර වන සේ බාධක යොදමින් මාගේ මඟ විනාඩි දහයක කාලයක් පුරාවට අවහිර කරමින් ඔවුන්ගේ සමාජ පීඩනය මා හරහා පිට කිරීමට පෙළඹුණා.

එම විශ්ව විද්‍යාල පරිශ්‍රය තුලම පුරා පැය දෙකකට වඩා වැඩි  කාලයක් රැඳී සිටිමින් මාගේ ජීවිත අත්දැකීම් සහ ප්‍රායෝගික ව්‍යාපාර භාවිතය සම්බන්ධයෙන් එම සිසුන් පිරිස දැනුමෙන් සන්නද්ධ කළ මා හට ගතවූ දෙපැය තුළ කවරාකාරයේ හෝ බළපෑමක් නොතිබුණත්, එම දේශනය අවසානයේ මාධ්‍ය ආවරණ සහිතව පසුව සිදුවූ මේ සිදුවීම මනා ලෙස සංවිධානාත්මක අයුරින් කවරෙකු හෝ මෙහෙයවූ සිදුවීමක් බව මා හට පසක් වුණා.

කවරාකාරයේ හෝ තමන් සතු පටු අරමුණු විශ්ව විද්‍යාල සිසුන් ලවා කොන්ත්‍රාත් ක්‍රමයට මුදුන්පමුණුවාගැනීමට වෙර දැරූ එම කණ්ඩායම සම්බන්ධයෙන් මා තුළ වෛරයක් නොමැති බවත්, ආදරණීය පියෙකු, වැඩිහිටියෙකු සහ දේශිය ව්‍යවසායකයෙකු ලෙස එම සිසුන් කෙරෙහි අනුකම්පා සිතින් තවදුරටත් ආශිර්වාද කිරීමට කැමති බව පහන් සංවේගයෙන් යුතුව මෙසේ මා පසක් කරනවා.

මට විද්‍යාර්ථයෙකු වීමේ භාග්‍යය නොමැති වුවත් විශ්ව විද්‍යාලය යනු වාදසංවාද පවත්වන තෝතැන්නක් බවත්, ඇතැම් ශිෂ්‍ය සංවිධාන නියෝජනය කරන කිහිපදෙනෙකු විසින් විශ්ව විද්‍යාල පද්ධතිය දකින්නේ තම දේශපාලනයට පමණක් සීමා වූ මතවාදී සිරකඳවුරු නිසාත්, එවැනි සිර කඳවුරු තුළින් රට ගොඩනගන්නට අවැසි පර්යේෂණ හෝ සංවර්ධන දායකත්වයක් ලබා දිය හැකිද යන පැණය මා ඔබ වෙත නඟනවා.

ආදරණීය සහෘදයිනි, ස්වෝත්සාහයෙන් දියුණුවේ හිණිපෙත්තටම පැමිණි දේශීය ව්‍යවසායකයෙකු ලෙස සැඳෑ සමයේ විවේකීව නිවසට වී කල් ගත කිරීම පසෙක ලමින් මාගේ වටිනා කාලය සහ පෞද්ගලික ධනය විය පැහැදම් කරමින් රටේ අනාගත පරපුර වෙනුවෙන් කරන්නා වූ මේ සමාජ සත්කාරය මෙවැනි ක්‍රිකාකාරකම් හේතුවෙන් කිසිලෙසකින්වත් නවතා නොදමන බවත්, මා හට අවශ්‍ය වූයේ සාම්ප්‍රදායික රජයේ සේවකයන් නිර්මාණය කිරීම වෙනුවට මා වැනි ව්‍යවසායකයන් රට තුළ වැඩි වැඩියෙන් බිහි කිරීමට අවශ්‍ය වටපිටාව නිර්මාණය කිරීම පමණක් බවත් මෙසේ අවධාරණය කරනවා.

ආදරණීය දරුවනි, ලෝකය වෙනස් කරන බලගතුම අවිය අධ්‍යාපනය බව වරෙක නෙල්සන් මැන්ඩෙලා විසින් ප්‍රකාශ කළා. මා විසින් පුරා තෙවසරක කාලයක පටන් ජයවර්ධනපුර විශ්වවිද්‍යාලය, පේරාදෙණිය විශ්වවිද්‍යාලය, කොළඹ විශ්වවිද්‍යාලය, රුහුණු විශ්වවිද්‍යාලය, යාපනය විශ්වවිද්‍යාලය හා නැගෙනහිර විශ්වවිද්‍යාලය ඇතුලු සරසවීන් බොහෝ සංඛ්‍යාවක ආරාධිත දේශන සිදුකරමින් රටේ අනාගත ව්‍යවසායකත්ව පරපුරක් බිහිකිරීම වෙනුවෙන් කළා වූ යුතුකම් කොටස මෙකී සුලුතරය විසින් වැරදියට හඳුනාගැනීම සම්බන්ධයෙන් මා කණගාටුවට පත්වන අතර, එම සිසුන් පිරිසට මෙහි සැබෑ අරමුණ සාක්ෂාත් වේවායි ඉතසිතින් යුතුව මා විසින් ප්‍රාර්ථනය කරනවා.

එ නිසා දරුවනි එන්න. මා රට වෙනුවෙන් කර ඇති දේ සියැසින් දැකගන්න