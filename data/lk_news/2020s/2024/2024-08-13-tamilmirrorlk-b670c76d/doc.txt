20 பேர் சொத்து விபரங்களை வழங்கவில்லை

குறைந்தபட்சம் 20 பாராளுமன்ற உறுப்பினர்கள் தங்கள் சொத்து மற்றும் உடமைகள் விபரங்களை சமர்ப்பிக்கத் தவறியுள்ளதாக தகவலறிந்த வட்டாரங்கள் தெரிவிக்கின்றன.

இதற்குப் பதிலளித்த தேர்தல் ஆணையம், இந்த எம்.பி.க்களுக்கு மீண்டும் ஒருமுறை நினைவூட்டுமாறு பாராளுமன்றத் தலைவர்களுக்கு உத்தரவிட்டுள்ளது. 169 எம்.பி.க்களில் ஒவ்வொருவரும் ஆண்டுதோறும் ஜூன் 30ஆம் திகதிக்குள் தங்கள் சொத்து விபரங்களை சபாநாயகரிடம் சமர்ப்பிக்க வேண்டும்.

இதுவரை கடமைகளை நிறைவேற்றாத இந்த 20 பாராளுமன்ற உறுப்பினர்கள் தொடர்பிலான நிலைமையை இலஞ்சம் அல்லது ஊழல் குற்றச்சாட்டு விசாரணை ஆணைக்குழு உன்னிப்பாக அவதானித்து வருகின்றது.

சொத்துக்கள் மற்றும் உடமைகள் பற்றிய அறிவிப்பு தொடர்பான புதிய சட்டத்தின் கீழ், ஒவ்வொரு ஆண்டும் ஓகஸ்ட் 31 ஆம் திகதிக்குள் தங்கள் விபரங்களை சமர்ப்பிக்கத் தவறிய எம்.பி.க்கள் ஒரு வருடம் வரையான சிறைத்தண்டனை மற்றும் பன்னிரெண்டு மாத ஊதியத்திற்கு சமமான அபராதம் அல்லது இரண்டையும் சந்திக்க நேரிடலாம்.

சொத்து மற்றும் உடமைகள் அறிவிப்புகளுக்கான விபரங்கள் 1988 ஆம் ஆண்டின் 74 ஆம் இலக்க சட்டத்தால் திருத்தப்பட்ட 1975 ஆம் ஆண்டின் 01 ஆம் இலக்க சொத்துக்கள் மற்றும் உடமைகள் அறிவிப்புச் சட்டத்தில் குறிப்பிடப்பட்டுள்ளன.

2023 ஆம் ஆண்டின் 09 ஆம் இலக்க ஊழல் எதிர்ப்புச் சட்டத்தின் பிரிவு 80, சொத்து விபரங்களை அறிக்கையிட வேண்டிய மேலும் சில அதிகாரிகள் குறித்த தகவல்களையும் பட்டியலிடுகிறது.