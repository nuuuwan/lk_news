மரக்கிளையில் உடை சிக்கி, விவசாயி மரணம்

வாரியபொல கொங்கொல்ல கிராமத்தைச் சேர்ந்த விவசாயி ஒருவர் அவர் அணிந்திருந்த உடையில் (t shirt) கழுத்து நெரிக்கப்பட்டு துரதிஷ்டவசமாக  உயிரிழந்துள்ளார் என வாரியபொல பொலிஸார் தெரிவித்தனர்.

குறித்த கிராமத்தைச் சேர்ந்த, இரண்டு பிள்ளைகளின் தந்தையான 62 வயதுடைய டபிள்யூ.எச்.சிறிபால என்பவரே இவ்வாறு உயிரிழந்துள்ளார்.

குறித்த நபர் தனது வயலுக்கு அருகாமையில் உள்ள மரத்தின் கிளைகளை வெட்டிக்கொண்டிருந்த நிலையில் கீழே விழுந்துள்ளதுடன் அப்போது அவர் அணிந்திருந்த உடை   மரக்கிளையில் சிக்கி கழுத்து நெரிக்கப்பட்டு சம்பவ இடத்திலேயே உயிரிழந்துள்ளார் .

அந்த வழியாக சென்ற பெண் ஒருவர், மரத்தின் கிளையில் விவசாயி சடலமாக கிடப்பதை பார்த்து, அக்கம் பக்கத்தினருக்கு தெரிவித்து , பின்னர் ​பொலிஸாருக்கு தெரியபடுத்தப்பட்டுள்ளது.