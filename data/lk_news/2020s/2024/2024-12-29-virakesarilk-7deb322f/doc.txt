ஐந்து மாதங்களில் 60 மருந்தகங்களின் உரிமங்கள் இடைநிறுத்தம்

கடந்த 5 மாதங்களில் 60 மருந்தகங்களின் உரிமங்கள் தற்காலிகமாக இடைநிறுத்தப்பட்டுள்ளதாக தேசிய மருந்துகள் ஒழுங்குபடுத்தும் அதிகார சபை தெரிவித்துள்ளது.

நாடளாவிய ரீதியில் மருந்தகங்களின் செயற்பாடுகள் மற்றும் ஏனைய தர விடயங்களை ஆராய்ந்த நிலையிலேயே இந்த நடவடிக்கைகள் எடுக்கப்பட்டுள்ளதாகவும் தேசிய மருந்துகள் ஒழுங்குபடுத்தும் அதிகார சபை தெரிவித்துள்ளது.

அத்துடன், குறித்த மருந்தகங்களின் குறைபாடுகள் மீண்டும் பூர்த்தி செய்யப்படும் வரையில் செயற்பாடுகளுக்கான அனுமதி வழங்கப்பட மாட்டாது என்றும் தேசிய மருந்துகள் ஒழுங்குபடுத்தும் அதிகார சபை குறிப்பிட்டுள்ளது.

இதேவேளை, அனைத்து மருந்தகங்களினதும் நிலைமைகள் தொடர்பில் அண்மைய நாட்களில் தீவிரமான கண்காணிப்பு ஆய்வுகள் நடத்தப்படுவதாக தேசிய மருந்துகள் ஒழுங்குபடுத்தும் அதிகார சபை மேலும் தெரிவித்துள்ளது.