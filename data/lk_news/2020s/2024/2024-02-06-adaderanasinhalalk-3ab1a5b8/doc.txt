යුක්තියට කොටු වූ අලුත්ම පිරිස

දිවයින පුරා ක්‍රියාත්මක යුක්තිය මෙහෙයුම යටතේ අද (06) අලුයම අවසන් වූ පැය 24 තුළ සැකකරුවන් 733 දෙනෙකු අත්අඩංගුවට ගත් බව පොලීසිය පවසයි.

මත්ද්‍රව්‍ය වැරදි සම්බන්ධ සැකකරුවන් 589ක් දෙනෙකු සහ අපරාධ අංශ වෙත යොමු කළ ලැයිස්තුවේ සිටි සැකකරුවන් 144 දෙනෙකු ඊට ඇතුළත් වන බව පොලීසිය පැවසුවේය.

සැකකරුවන් සතුව තිබි හෙරොයින් ග්‍රෑම් 130ක්, අයිස්  ග්‍රෑම් 159ක්, සහ ගංජා කිලෝග්‍රෑම් 1725 ග්‍රෑම් 900ක් පොලිස් භාරයට ගෙන තිබේ.

මත්ද්‍රව්‍ය වැරදි සම්බන්ධ අත්අඩංගුවට ගත් සැකකරුවන් 589 දෙනා අතරින් රැඳවුම් නියෝග මත වැඩිදුර විමර්ශන සිදුකරන සැකකරුවන් 05 දෙනෙකු සහ මත්ද්‍රව්‍යවලට ඇබ්බැහිවූවන් 04 දෙනෙකු පුනරුත්ථාපනය සඳහා යොමු කර ඇති බව වාර්තා වේ.

පොලිස් මත්ද්‍රව්‍ය නාශක කාර්යංශය සහ පොලිස් විශේෂ කාර්යංශයේ ලැයිස්තුවේ සිටි සැකකරුවන් 08ක්ද අත්අඩංගුවට ගෙන ඇත.

එමෙන්ම අපරාධ අංශ වෙත යොමු කළ ලැයිස්තුවේ සිටින සැකකරුවන් 108 දෙනා අතර මත්ද්‍රව්‍ය වැරදි සම්බන්ධව විවෘත වරෙන්තු නිකුත් කර සිටින සැකකරුවන් 12 දෙනෙකු සහ මත්ද්‍රව්‍ය නොවන වැරදි සම්බන්ධව විවෘත වරෙන්තුකරුවන් 128 දෙනෙකු ද සිටින බව පොලීසිය පවසයි.

ඇඟිලි සටහන් මාධ්‍යයෙන් හඳුනාගෙන අත්අඩංගුවට ගත් සැකකරුවෙක් සහ අපරාධවලට අවශ්‍ය කරන සැකකරුවන් 03ක්ද මෙහෙයුම්වලදී අත්අඩංගුවට ගෙන ඇත.