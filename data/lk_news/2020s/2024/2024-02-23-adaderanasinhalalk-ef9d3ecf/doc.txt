ව්‍යාපාරික ප්‍රේමජීව ගෙන් හෝමාගම රෝහලට 05 මහල් ගොඩනැගිල්ලක්

සිය පෞද්ගලික මුදල්වලින් හෝමාගම මූලික රෝහල සඳහා 05 මහල් ගොඩනැගිල්ලක් පරිත්‍යාග කළ දානපතියෙකු ගැන අද දෙරණ ට වාර්තා විය.

කොට්ටාව ප්‍රදේශයේ දානපති ව්‍යාපාරිකයෙකු වන බී.ඒ.පී. ප්‍රේමජීව මහතා රුපියල් කෝටි 10කට ආසන්න පෞද්ගලික මුදලින් ඊයේ (22) මෙම පරිත්‍යාගය සිදුකර තිබුණි.

ප්‍රේමා මෙටල් අධිපති ප්‍රේමජීව මහතා විසින් මෙලෙස පරිත්‍යාග කළ පස් මහල් ගොඩනැගිල්ලේ අංග සම්පූර්ණ හදිසි ප්‍රතිකාර ඒකකයක්, මූලික ප්‍රතිකාර ඒකකය, ශල්‍යාගාරය සහ ගෙවන වාට්ටු ඇතුලත් වෙයි.

2016 වසරේදී වැඩ ආරම්භ කළ මෙම ගොඩනැගිල්ලේ ඉදිකිරීම් සඳහා අවසර ලබාගැනීමට වසර දෙකකට ආසන්න කාලයක් ගතවූ බැවින් මෙම උත්සවය සඳහා කිසිදු දේශපාලනඥයෙකුට ආරාධනා කර නොතිබීම විශේෂත්වයකි.