කබඩි පරාජයන්ට හේතුව දක්ෂයින් හලා යෑම ද ?

බංග්ලාදේශයේ පැවැත්වෙන බංගබන්දු කුසලාන කබඩි තරගාවලියේ පළමු තරග දෙකෙන්ම ශ්‍රී ලංකා කණ්ඩායම පරාජයට පත්වුණි.

බංග්ලාදේශයේ පැවැත්වෙන බංගබන්දු කුසලාන කබඩි තරගාවලියේ අඛණ්ඩව සිය දෙවන පරාජය ද ලැබීමට ශ්‍රී ලංකා කබඩි කණ්ඩායමට අද සිදු විය.

ශ්‍රී ලංකාව ඊයේ සහභාගී වූ පළමු තරගයද කෙන්යාව හමුවේ ලකුණු 56ට 28ක් ලෙස දරුණු පරාජයක් ලැබීය.

මෙම තරගාවලිය සඳහා ක්‍රීඩා අමාත්‍යවරයාගේ අනුමැතිය හිමි නොවූ කණ්ඩායමක් සහභාගී කරවා ඇති බවට පසුගියදා කබඩි ක්‍රීඩකයන්, පුහුණුකරුවන් ඇතුළු පිරිසක් චෝදනා එල්ල කර තිබුණි.

ක්‍රීඩා අමාත්‍යාංශය වෙත පැමිණ ලිපියක් භාරදෙමින් ඔවුන් සඳහන් කළේ තේරීම් තරග පැවැත්වීමටත් පෙර දක්ෂ ක්‍රීඩකයින් රැසකටම අවස්ථාව අහිමි කරමින් බංගබන්දු තරගාවලිය සඳහා සංචිතයක් තෝරාගැනීමට කබඩි බලධාරීන් පියවර ගත් බවටය.

ශ්‍රී ලංකා කබඩි පිල තමන් සහභාගී වූ මුල් තරග දෙකේදි මෙලෙස දරුණු පරාජයක් ලැබුවේ එවන් පසුබිමකය.