වැස්ස වැඩි වුණොත් මෙම උපදෙස් පිළිපදින්න

කුකුළේගඟ ජලාශයේ වාන් දොරටු විවෘත කිරීම හේතුවෙන් ජලාශය පහළ පිහිටි බුලත්සිංහල, අගලවත්ත, පරගොඩ සහ මෝල්කාව යන ප්‍රදේශවල ජනතාව අවධානයෙන් පසුවිය යුතු බවට ආපදා කළමනාකරණ මධ්‍යස්ථානය දැනුම්දෙයි.

මේ අතර පවතින අධික වර්ෂාපතනයත් සමග දිස්ත්‍රික්ක කිහිපයක් සඳහා නායයෑම් අනතුරු ඇඟවීම් ද නිකුත් කෙරුණි.

විශේෂයෙන් කඳුකර ප්‍රදේශවල පසුගිය අවස්ථාවන්වල නායයෑම් සිදුවු ස්ථාන පිළිබඳ වැඩි අවධානයෙන් පසුවන ලෙස ද ජනතාවට දැනුම් දෙයි.

දැනට පවතින තත්ත්වයන් සම්බන්ධයෙන් අදහස් දක්වන ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා,

"කුඩා ගඟ දෙපස සිටින ජනතාව තවදුරටත් විමසිලිමත්ව සිටීම ඉතාමත් වැදගත් වෙනවා. වර්ෂාපතනය අධිකව ලැබිලා තියෙනවා. මිලිමීටර් 200 ඉක්මවූ වැසි. මේ හේතුවෙන් නායයෑමේ ලක්ෂණ පිළිබඳ﻿ව විමසිලිමත් වෙන්න. විශේෂයෙන් පවතින වැසි සහිත තත්ත්වය සමගම මඩ වතුර සහිත දිය උල්පත් ඇතිවීම සහ සමහර අවස්ථාවලදී සිඳී යාම් ආදී කරුණු කාරණා පිළිබඳව අවධානයෙන් පසුවන්න."

පහත දැක්වෙන් නායයාමේ පූර්ව අනතුරු ඇඟවීමේ නිවේදනය අද (17) පස්වරු 4 සිට හෙට (18) පස්වරු 4 දක්වා වලංගු වෙයි.