மீகொடை துப்பாக்கிச் சூடு - மேலும் சந்தேக நபர்கள்  இருவர் கைது

மீகொடை பொலிஸ் பிரிவுக்குட்பட்ட நாகஹவத்தை பகுதியில் கடந்த 14ஆம் திகதி காரில் பயணித்த ஒருவரை சுட்டுக் கொலை செய்த சம்பவம்  தொடர்பில் நேற்று திங்கட்கிழமை (23) மேலும் சந்தேகநபர்கள்  இருவர் கைது செய்யப்பட்டுள்ளனர்.

கைது செய்யப்பட்ட சந்தேகநபர்கள் 26 மற்றும் 33 வயதுடைய மீகொட பகுதியைச் சேர்ந்தவர்களாவர்.

இதன்படி, மேல்மாகாண தெற்கு குற்றப்பிரிவின் அதிகாரிகளினால் கடந்த 19 ஆம் திகதியன்று துப்பாக்கிச் சூடு நடத்திய சந்தேகநபர் ஒருவரையும்  கடந்த 22 ஆம் திகதி இந்தச் சம்பவத்துடன் தொடர்புடைய மேலும் மூன்று சந்தேக நபர்களையும் கைது செய்தனர்.

கைது செய்யப்பட்ட சந்தேக நபர்களிடம் விசாரணை நடத்தியதில் வெளிவந்த தகவல்களின் அடிப்படையில், இந்தச் சம்பவத்துடன் தொடர்புடைய மேலும் இரு சந்தேக நபர்களை நேற்று மீகொடை பொலிஸாரினால் கைது செய்யப்பட்டுள்ளனர்.

இதேவேளை, சந்தேகநபர் ஒருவரிடமிருந்து கிடைத்த தகவலின் அடிப்படையில் மீகொடை கருவாத்தோட்டம் பகுதியில் மறைத்து வைக்கப்பட்டிருந்த 9 mm ரக துப்பாக்கி மற்றும் 10 தோட்டாக்கள் கண்டுபிடிக்கப்பட்டுள்ளன.

மேலும், இந்த சம்பவம் தொடர்பில் மேல் மாகாண தெற்கு குற்றப்புலனாய்வு பிரிவினரும், மீகொடை பொலிஸாரும் மேலதிக விசாரணைகளை மேற்கொண்டு வருகின்றனர்.