நெருக்கடிகளை  ஏற்படுத்தியுள்ள திருத்தச்சட்டமும் தடைச்சட்டமும்

பயங்கரவாத தடைச்சட்டத்தை தேசிய மக்கள் சக்தி பயன்படுத்தியதை ஒரு பாரதூரமான  விடயமாகக் கருதாமல், மாவீரர் தின நிகழ்வுகளுக்கு அனுமதியளித்த தேசிய மக்கள் சக்தியை சிங்கள தேசியவாதத்துக்கு எதிரான ஒரு அமைப்பு என சித்தரிக்கக்கூடிய ஒரு கருத்தை கடந்த 04 ஆம் திகதி பாராளுமன்றில் முன்வைத்தார் உறுப்பினர் தயாசிறி ஜெயசேகர. அதாவது மாவீரர் தினம் தொடர்பாக இடம்பெற்ற கைதுகளில் தெற்கில் பயங்கரவாதத் தடைச்சட்டத்தின் கீழ் இவை இடம்பெற்றதாகவும் ஆனால், வடக்கில் சாதாரண குற்றவியல் சட்டத்தின் கீழ் கைதுகள் இடம்பெற்றதாகவும் கூறிய ஜெயசேகர, தெற்குக்கு ஒரு நீதி வடக்குக்கு ஒரு நீதியா என கேள்வியெழுப்பினார். ஆனால், அப்படியானதொரு சம்பவம் இடம்பெறவில்லையென உறுதிப்படுத்தினார் தேசிய ஒருமைப்பாட்டு அமைச்சர் ஹர்சன. சபை முதல்வரான பிமல் ரத்னாயக்கவோ தயாசிறியின் இனவாதமிக்க கருத்தை கண்டித்ததோடு அவரை இனவாதி என்றும் விளித்தார்.