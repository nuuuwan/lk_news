17ஆம் திகதி முன்னாள் ஜனாதிபதி ரணிலின் விசேட உரை

ஐக்கிய தேசிய கட்சியின் தலைவரும் முன்னாள் ஜனாதிபதியுமான ரணில் விக்ரமசிங்க 17ஆம் திகதி விசேட உரையாற்றவுள்ளார். ஜனாதிபதி தேர்தலுக்கு பின்னர் ரணில் விக்ரமசிங்க இவ்வாறு உரையாற்றுவது இது முதலாவது சந்தர்ப்பமாகும்.

முன்னாள் ஜனாதிபதி ரணில் விக்ரமசிங்க தனது விசேட உரையில் நாட்டின் தற்போதைய அரசியல் செயற்பாடுகள் மற்றும் எதிர்கால அரசியல் திட்டங்கள் தொடர்பில் பல விடயங்களை வெளிப்படுத்த இருப்பதாகவே தெரியவருகிறது.

ரணில் விக்ரமசிங்க எதிர்வரும் பாராளுமன்ற தேர்தலில் போட்டியிடாமல் இருப்பதற்கும் தேசியப்பட்டியல் ஊடாகவும் பாராளுமன்றத்தை பிரதிநிதித்துவப்படுத்தாமல் இருப்பதற்கும் தீர்மானித்திருக்கிறார். என்றாலும் இந்த முறை பாராளுமன்ற தேர்தலில் சிலிண்டர் சின்னத்தில் போட்டியிடும் புதிய ஜனநாய முன்னணி கட்சிக்கு தலைமைத்துவம் வழங்கி வருகின்றமை குறிப்பிடத்தக்கதாகும்.