දෙරණ ලිට්ල් ස්ටාර් සීසන් 12 ජයග්‍රාහකයෝ මෙන්න

ශ්‍රී ලාංකේය රූපවාහිනි ප්‍රාසංගික වැඩසටහන් අතර විශිෂ්ට නමක් දිනූ "දෙරණ ලිට්ල් ස්ටාර්" 12 වන අදියරේ අවසන් මහා තරගය උත්කර්ෂවත්ව අද (13) පැවැත්වුණි.

තරගකරුවන් සිය ගණනකගේ සහභාගීත්වයෙන් පැවැති මූලික තරග වට රාශියකින් අනතුරුව අවසන් මහ තරගය මෙලෙස පැවැත්විය.

වයස අවුරුදු 08න් පහළ සහ 12න් පහළ ගායන හා නර්තන අංශ වෙනුවෙන් පැවැති එම තරගවලින් විනිශ්චය මණ්ඩලය විසින් දක්ෂතම පුංචි තරු තෝරාගත් අතර ප්‍රේක්ෂක මනාපයෙන් ජනප්‍රියම පුංචි තරු තෝරා පත් කර ගැනුණි.

ඒ අනුව වයස අවුරුදු 08න් පහළ ගායන අංශයේ ජනප්‍රියම පුංචි තරුව ලෙස කිරුළ දිනා ගත්තේ විහග සත්සර ය.

වයස අවුරුදු 08න් පහළ නර්තන අංශයේ ජනප්‍රියම පුංචි තරුව ලෙස තනුෂි ඉදුමිනි දියණිය අභිෂේක ලැබුවාය.

අවුරුදු 12න් පහළ ගායන අංශයේ ජනප්‍රියම පුංචි තරුව ලෙස කිරුළ දිනා ගත්තේ ගමිත් නිසංස ය.

වයස අවුරුදු 12න් පහළ නර්තන අංශයේ ජනප්‍රියම පුංචි තරුව ලෙස කෙනුලි හසාරා  කිරුළ හිමිකර ගත්තාය.

වයස අවුරුදු 08න් පහළ ගායන අංශයේ දක්ෂතම තරුව ලෙස කිරුළ දිනා ගත්තේ තිසරි නෙතන්‍යා ය.

අවුරුදු 12න් පහළ ගායන අංශයේ දක්ෂතම පුංචි තරුව ලෙස කිරුළ දිනා ගත්තේ චමී දිනුජය විසින්ය.

වයස අවුරුදු 08න් පහළ නර්තන අංශයේ දක්ෂතම පුංචි තරුව ලෙස යුමෙත් හන්සිත අභිෂේක ලැබීය.

වයස අවුරුදු 12න් පහළ නර්තන අංශයේ දක්ෂතම පුංචි තරුව ලෙස චනුකි තිනීශා කිරුළ දිනා ගත්තාය.