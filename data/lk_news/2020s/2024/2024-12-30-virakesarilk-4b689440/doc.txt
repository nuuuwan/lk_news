பாணந்துறையில் 10 இலட்சம் ரூபா பெறுமதியான போதைப்பொருட்களுடன் இளைஞன் கைது!

பாணந்துறை, மாலமுல்ல, கொங்கஹகொட்டுவ பிரதேசத்தில் போதை மாத்திரைகள் மற்றும் ஐஸ் போதைப்பொருட்களுடன் இளைஞன் ஒருவன் கைது செய்யப்பட்டுள்ளதாக ஹிரண பொலிஸார் தெரிவித்தனர்.

ஹிரண பொலிஸாருக்குக் கிடைத்த தகவலின் பேரில் கொங்கஹகொட்டுவ பிரதேசத்தில் உள்ள வீடொன்றில் மேற்கொள்ளப்பட்ட சோதனையில் சந்தேக நபர் கைது செய்யப்பட்டுள்ளார்.

இதன்போது, குறித்த வீட்டினுள் அட்டைப்பெட்டியில் மிகவும் சூட்சுமமான முறையில் மறைத்து வைக்கப்பட்டிருந்த 11,080 மில்லிகிராம் ஐஸ் போதைப்பொருளும் 5,000 போதை மாத்திரைகளும் பொலிஸாரால் கைப்பற்றப்பட்டுள்ளன.