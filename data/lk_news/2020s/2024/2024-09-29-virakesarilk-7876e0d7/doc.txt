யாழ். வாக்காளர்களின் முடிவு என்ன?

கடந்த பாராளுமன்றத் தேர்தலில் அதிக வாக்குகளை பெற்ற டக்ளஸ் தேவானந்தா மற்றும் அங்கஜன் இராமநாதன் போன்றவர்கள், ரணில் விக்கிரமசிங்கவிற்கு பெருமளவு வாக்குகளை பெற்றுக் கொடுக்காத நிலையில்-  அவர்களின் செல்வாக்கு குறித்த கேள்வி எழுந்திருக்கிறது. தேர்தலில் அவர்களால் அரச அதிகாரத்தையும் பயன்படுத்த முடியாது. அகில இலங்கை தமிழ் காங்கிரஸ் எந்த கட்சியுடனும் கூட்டு சேர போவதில்லை. அது தனியாகவே போட்டியிடும்.  கடந்த முறை 55 ஆயிரம் வாக்குகளை பெற்ற அந்த கட்சியின் வாக்காளர்கள் பலர் ஜனாதிபதி தேர்தலில் சங்கு சின்னத்துக்கு வாக்களித்திருக்கிறார்கள்.  அல்லது வேறு சின்னங்களுக்கு வாக்களித்திருக்கிறார்கள்.