உரிய தீர்வு கிடைக்காமையால் பேராதனை பல்கலைக்கழக கல்விசாரா ஊழியர்ககள் சத்தியாக்கிரக போராட்டத்தில்

பேராதனை பல்கலைக்கழக கல்விசாரா ஊழியர்கள்  சம்பள முரண்பாடுகள் உள்ளிட்ட  பல்வேறு பிரச்சினைகள் முன்வைத்து முன்னெடுக்கப்படுகின்ற பணிப்புறக்கணிப்பு போராட்டத்திற்கு 50 நாட்களாகியும் சாதகமான தீர்வுகள் வழங்கப்படாமைக்கு எதிர்ப்பு தெரிவித்து பேராதனை பல்கலைக்கழக தொழிற்சங்க கூட்டமைப்பு நேற்று புதன்கிழமை (19) முதல் தொடர் சத்தியாக்கிரக போராட்டத்தை ஆரம்பித்துள்ளது.

கொழும்பில் இருந்து கண்டி செல்லும் பிரதான வீதியை அடுத்துள்ள கலஹா சந்தியில் இந்த சத்தியாக்கிரகத்தை ஆரம்பித்து வைத்த பேராதனை பல்கலைக்கழக தொழிறசங்க பேரவையின் தலைவர் பிரியந்த வீரசூரிய, தமது பிரச்சினைகளுக்கு தீர்வு கிடைக்கும் வரை சத்தியாகிரகத்தில் ஈடுபடவுள்ளதாக தெரிவித்தார்.