කොස්ගමදී කාන්තාවක් අසළට ලං වූ කාන්තාවක් කළ නොමනා වැඩේ

කොස්ගම පොළ භූමියේදී කානතාවකගේ ගෙළ බැඳි රන් මාලයක් කොල්ලකා පළාගොස් ඇති කාන්තාවක් සොයා පොලීසිය විමර්ශන ආරම්භ කර ඇත.

මෙම සිදුවීමට මුහුණදී ඇත්තේ කොස්ගම පන්සල පාර ප්‍රදේශයේ පදිංචි කාන්තාවකි.

එම කාන්තාව රුධිර පරීක්ෂාවක් සඳහා කොස්ගම නගරය වෙත පැමිණ ඇති අතර ඉන් අනතුරුව ඇය කොස්ගම පොළ වෙත ගොස් තිබේ.

එහිදී සැකකාර කාන්තාව හමුව ඇති බවත් මද වේලාවකින් ඇයට ක්ලාන්ත ගතියක් ඇතිවූ බව තමන්ට පැවසූ බවත් සිද්ධියට මුහුණ පෑ කාන්තාව පොලීසියට පවසා තිබේ.

පසුව ඒ ආසන්නයේ තිබූ පුටුවක ඇය හිඳුවා ඒ අසළ තමන් රැඳී සිටි බවත් එහිදී එක්වරම නැගී සිට තමන් දෙසට කඩා පැන ගෙළ බැඳි රන් මාලය කොල්ලකා පළාගිය බවත් එම කාන්තාව පොලීසියට පැමිණිලි කර ඇත.

මෙලෙස කොල්ලකා ඇති රන් මාලය පවුම් දෙකක් බරැති බවත් එහි එක්ලක්ෂ විසිපන්දහසක් පමණ වටිනා පෙන්ඩන් දෙකක් එල්ලා තිබූ බවත් එම කාන්තාව වැඩිදුරටත් සඳහන් කර තිබේ.

සිද්ධිය සම්බන්ධයෙන් ලද පැමිණිල්ලකට අනුව කොස්ගම පොලීසිය වැඩිදුර විමර්ශන සිදුකරයි.