24 மணி நேரத்தில் மேலும் 955 பேர் கைது

நாடளாவிய ரீதியில் முன்னெடுக்கப்படும் விசேட சுற்றிவளைப்பு நடவடிக்கையின் ஒரு பகுதியாக இன்று (23) காலையுடன் முடிவடைந்த கடந்த 24 மணித்தியாலங்களில் 955 சந்தேக நபர்கள் கைது செய்யப்பட்டுள்ளதாக பொலிஸார் தெரிவித்துள்ளனர்.

போதைப்பொருள் குற்றங்களுடன் தொடர்புடைய 633 சந்தேக நபர்களும், குற்றவியல் திணைக்களத்துக்கு பரிந்துரைக்கப்பட்ட பட்டியலில் இருந்த 322 சந்தேக நபர்களும் இதில் அடங்குவர்.

போதைப்பொருள் குற்றங்களுக்காக கைது செய்யப்பட்ட 633 சந்தேக நபர்களில் 7 சந்தேகநபர்கள் விளக்கமறியலில் வைக்கப்பட்டு மேலதிக விசாரணைகள் முன்னெடுக்கப்பட்டுள்ளன.

பொலிஸ் போதைப்பொருள் தடுப்புப் பிரிவு மற்றும் பொலிஸ் விசேட பணியகம் ஆகியவற்றின் பட்டியலில் இருந்த 28 சந்தேக நபர்களும் கைது செய்யப்பட்டுள்ளனர்.