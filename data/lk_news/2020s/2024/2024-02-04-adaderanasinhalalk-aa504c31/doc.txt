හූති ඉලක්ක වෙත ඒකාබද්ධ ප්‍රහාරයක්

යේමනයේ හූති ඉලක්ක වෙත බ්‍රිතාන්‍යය සහ අමෙරිකාව ඒකාබද්ධ ප්‍රහාර මාලාවක් එල්ල කර තිබේ.

පෙන්ටගනය නිවේදනය කළේ, යේමනයේ ස්ථාන 13ක හූති ඉලක්ක 36ක් වෙත ප්‍රහාර එල්ල කළ බවයි.

අවි ගබඩා, මිසයිල පද්ධති, ගුවන් ආරක්ෂණ පද්ධති සහ රේඩාර් මධ්‍යස්ථාන ප්‍රහාරයේ ඉලක්ක වී ඇත.

සිරියාවේ සහ ඉරාකයේ ත්‍රස්ත ඉලක්ක වෙත ප්‍රහාර එල්ල කිරීමෙන් පසු නැවතත් යේමනයට ප්‍රහාර එල්ල කිරීම විශේෂත්වයකි.

අමෙරිකාවේ නවතම ප්‍රහාරයෙන් පසු හෙට (05) එක්සත් ජාතීන්ගේ ආරක්ෂක කවුන්සිලය හදිසි රැස්වීමක් කැදවීමට තීරණය කර තිබේ.

රුසියාව සහ ඉරාන හිතවාදී සාමාජිකයන්ගේ ඉල්ලීම මත මෙම රැස්වීම කැඳවන බව වාර්තා වේ.