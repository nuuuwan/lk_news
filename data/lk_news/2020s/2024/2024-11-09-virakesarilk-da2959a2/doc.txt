கந்தளாய் வைத்தியசாலையில் மருத்துவ ஆலோசக நிபுணர் பற்றாக்குறையினால் சத்திர சிகிச்சை பாதிப்பு

மருத்துவ ஆலோசக நிபுணரை உடனடியாக நியமிக்குமாறு கந்தளாய் ஆதார வைத்தியசாலை சுகாதார அமைச்சுக்கு அவசர வேண்டுகோள் ஒன்றை விடுத்துள்ளது.

இந்நிலையில், வைத்திய சேவைகள் துணை பணிப்பாளர் பி.என். எதிரிசிங்க சுகாதார அமைச்சுக்கு அவசர வேண்டுகோள் விடுத்து அனுப்பியுள்ள கடிதத்தில்,

மருத்துவமனையின் தற்போதைய  சத்திர சிகிச்சை மருத்துவ ஆலோசக நிபுணர் தகுந்த மருத்துவக் காரணங்களை சமர்ப்பிக்காமல் தொடர்ந்து இரண்டு நாட்களாக சுகயீன விடுமுறையில் உள்ளார்.

இதனால் வைத்தியசாலையில் சத்திரசிகிச்சைகள் பிரிவு கடுமையாக பாதிக்கப்பட்டுள்ளது. இதனால் அவசர பிரிவு நோயாளிகள் திருகோணமலையில் உள்ள மாவட்ட பொது வைத்தியசாலைக்கு அனுப்பப்பட்டுள்ளனர்.

இந்நிலையில், தற்காலிகமாக பிரதி பொது சசத்திர சிகிச்சை மருத்துவ ஆலோசக நிபுணராக வைத்தியர் சிவமயூரன் சுகாதார அமைச்சால் நியமிக்கப்பட்டுள்ளார்.

வைத்தியசாலைக்கு நியமிக்கப்பட்டுள்ள நிரந்தர ஆலோசகர் சத்திரசிகிச்சை நிபுணர் இன்னும் கடமைக்கு சமூகமளிக்கவில்லை. இது அத்தியாவசிய மருத்துவ சேவைகளை வழங்குவதற்கான வைத்தியசாலையின் செயற்பாடுகளில்  இடைவெளியை ஏற்படுத்தியுள்ளது என தெரிவித்துள்ளார்.