மக்கள் விழிப்பாக இருந்தால்தான் எமது நிலங்கள் பாதுகாக்கப்படும் - சுகாஸ்

மக்கள் விழிப்பாக இருந்தால்தான் எமது நிலங்கள் பாதுகாக்கப்படும் ,எமது தேசம் பாதுகாக்கப்படும் என தமிழ் தேசிய மக்கள் முன்னணி ஊடக பேச்சாளர் சட்டதரணி சுகாஸ் தெரிவித்தார்.

வலிகாமம் மேற்கு சுழிபுரம் திருவடி நிலை பகுதியில் பொதுமக்களுடைய காணிகளை கடற்படையினரின் தேவைக்காக சுவிகரிக்கும் நோக்கில் நில அளவீட்டு திணைக்களத்தினரால்  அளவீடும் நடவடிக்கை முன்னேடுக்க வருகைதந்த போது மக்கள் எதிர்ப்பால் கைவிடப்பட்டது இந்த மக்கள் போராட்டத்தில் கலந்து கொண்டு உரையாற்றும் போதே அவர் இதனை தெரிவித்தார் .

யாழ்ப்பாணத்தில் மட்டுமல்ல வடக்கு கிழக்கு தமிழர் தேசம் எங்கும் தமிழ் மக்களின் காணிகள் முப்படையினரின் தேவைகளுக்காக சுவிகரிக்க நடவடிக்கை எடுக்கப்பட்டு வருகிறது. இந்த நடவடிக்கைகளை அனுமதிக்க முடியாது .இன்று தற்காலிகமாகவே அளவீட்டு பணிகள் நிறுத்தப்பட்டுள்ளது இன்றைய நாள் போல் நாங்கள் அனைவரும் விழிப்பாக இருந்தால் தான் எமது தாயகத்தை பாதுகாக்க முடியும்  நாங் கள் ஒன்றிணைந்து போராடவேண்டும் என்றார்.