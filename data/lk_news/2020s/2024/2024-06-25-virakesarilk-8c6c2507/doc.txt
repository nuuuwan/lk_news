இரு தரப்பு கடன் மறுசீரமைப்பு தொடர்பான உடன்படிக்கையில் கைச்சாத்திட அமைச்சரவை அங்கீகாரம்

இரு தரப்பு கடன் மறுசீரமைப்பு தொடர்பிலான உடன்படிக்கை நாளை 26 ஆம் திகதி புதன்கிழமை கைச்சாத்திடப்படவுள்ளதாக ஜனாதிபதி ரணில் விக்கிரமசிங்க அமைச்சரவைக்கு அறிவித்துள்ளார்.

இன்று செவ்வாய்க்கிழமை (25) இடம்பெற்ற வாராந்த அமைச்சரவை அறிவிப்புக்களை அறிவிக்கும் ஊடக சந்திப்பில் அமைச்சரவைப் பேச்சாளர் அமைச்சர் பந்துல குணவர்தன இது தொடர்பில் தெளிவுபடுத்தினார்.

கடன் மறுசீரமைப்பு தொடர்பிலான விடயங்களுக்கு அமைச்சரவை அனுமதி வழங்கியுள்ளதாக அமைச்சர் பந்துல குணவர்தன இதன்போது தெரிவித்தார்.

பரிஸ் குழுவுடனான சந்திப்புக்கு இலங்கையில் இருந்து அதிகாரிகள் குழு அங்கு சென்றுள்ளதாகவும் இதன்போது உடன்படிக்கைகள் கைச்சாதிடப்படவுள்ளதாகவும் அமைச்சர் பந்துல குணவர்தன தெரிவித்தார்.