අත්අඩංගුවට ගත් සැකකරුවෙකු  මුදා ගැනීමට පොලිස් නිලධාරීන්ට මරණීය තර්ජනය කරල

කොළඹ ගෑන්ඩ්පාස්  ස්ටේට් පාර ලිපිනයේදී අයිස් මත්ද්‍රව්‍ය  සමග අත්අඩංගුවට ගත් සැකකරුවෙකු  මුදා ගැනීමට   පොලිස් නිලධාරීන් ට පිහියක් අමෝරා මරණීය තර්ජනය කර සැකකරු රැගෙන යාමට උත්සාහ කළ පුද්ගලයෙකු අත්අඩංගුවට ගත් බව ග්‍රෑන්ඩ්පාස්  පොලිසිය කියයි

ග්‍රෑන්ඩ්පාස්  පොලිසියට අනුයුක්ත උප පොලිස් පරීක්ෂක ජීවන්ත නිලධාරියා ඇතුළු පොලිස් නිලධාරීන් කීප දෙනෙකු ලද තොරතුරක් අනුව එම නිවස වටලා මත්ද්‍රව්‍ය  සමග සැකකරු අත්අඩංගුවට ගැනීමෙන් අනතුරුව එම සැකකරු පොලිස් නිලධාරීන්ට ප්‍රතිවිරෝධය පාමින් රාජකාරියට බාධා කර කර පලායාමට උත්සාහ කර ඇති අතර එම අවස්ථාවේදී සැකකරුගේ සහෝදරයා වන සැකකරු පිහියක් රැගෙන එම ස්ථානයට පැමිණ උප පොලිස් පරීක්ෂකවරයාට මරණ තර්ජනය කර අත්අඩංගුවට ගත් සැකකරු රැගෙන යාමට  උත්සාහ දැරූ බව පොලිසිය සඳහන් කරයි

පොලිස් නිලධාරීන්ගේ රාජකාරියට බාධා කිරීම තහනම් පීහියක් ළඟ තබා ගැනීම, සාපරාදී බිය ගැන්වීම නීත්‍යානුකූලව, අත්අඩංගුවේ සිටින සැකකරුවකු මුදාගැනීමට තැත් කිරීම සම්බන්ධයෙන් එම සැකකරුවන් අත්අඩංගුවට ගෙන ඇත

26,හා38 හැවිරිදි  සැකකාර සහෝදරයන් දෙදෙනා අධිකරණය වෙත ඉදිරිපත් කිරීමට නියමිතය