புகைப்படம் எடுக்கவேண்டாம்

வாக்குப்பதிவு தொடர்பான நடவடிக்கைகளை புகைப்படம் எடுப்பதையோ, படம் எடுப்பதையோ, அதுபோன்ற படங்கள் அல்லது வீடியோக்களை சமூக வலைதளங்களில் பதிவேற்றுவதையோ பொதுமக்கள் தவிர்க்க வேண்டும் என்று தேர்தல் ஆணையம் அறிவுறுத்தியுள்ளது.

வாக்குச் சாவடிகள், குறியிடப்பட்ட வாக்குச் சீட்டுகளை புகைப்படம் எடுப்பது அல்லது படமெடுப்பது, அவற்றை சமூக வலைதளங்களில் பகிர்வது தேர்தல் சட்டத்தை மீறும் செயல் என்று ஆணையம் விடுத்துள்ள ஓர் அறிக்கையில் தெரிவித்துள்ளது.

எனவே, இந்த வழிகாட்டுதல்களை புறக்கணிப்பவர்கள் சட்டரீதியான விளைவுகளை சந்திக்க நேரிடும் என்று தேர்தல் ஆணையம் எச்சரித்துள்ளது.