திவுலபிட்டிய விவகாரம்: மாவட்ட அரசாங்க அதிபர் விளக்கம்

திவுலபிட்டிய தேர்தல் பிரிவில், விருப்பு வாக்கு எண்ணும் அறை ஒன்றில் ஏற்பட்ட தாமதம் காரணமாகவே வாக்கு எண்ணிக்கையில் பிழை ஏற்பட்டுள்ளதாகவும் அதில் எவ்வித முறைக்கேடும் இடம்பெறவில்லை எனவும், கம்பஹா மாவட்ட அரசாங்க அதிபர் லலிந்த கமகே தெரிவித்தார்.

சமகி ஜனபலவேகவின் மீரிகம தொகுதி அமைப்பாளர் பிரசாத் சிறிவர்தஜனவினால் முன்வைக்கப்பட்ட குற்றச்சாட்டு தொடர்பில் ஊடகவியலாளர்கள் வினவிய போதே, மாவட்ட அரசாங்க அதிபர் மேற்கண்டவாறு தெரிவித்தார்.

தேசிய மக்கள் சக்தியின் விருப்பு பட்டியல் காரணமாகவே வாக்கு எண்ணிக்கை பணி தாமதமானது எனவும் ஐக்கிய மக்கள் சக்தியின் விருப்புரிமைகளில் பிரச்சினை இல்லை எனவும் அவர் தெரிவித்தார்.AN