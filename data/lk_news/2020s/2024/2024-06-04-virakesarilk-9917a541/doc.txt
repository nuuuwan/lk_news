மதிப்புமிகு ஸொன்டா சர்வதேச விருதை வென்றெடுத்தார் தெஹிவளை கேட்வே மாணவத் தலைவி வைஷாலினி

இலங்கை, இந்தியா, பங்களாதேஷ், நேபாளம் ஆகிய நாடுகளைச் சேர்ந்த மாணவிகளுடன் மாவட்டம் 25இல் போட்டியிட்டு  பொது விடயங்களுக்கான  மதிப்புமிகு ஸொன்டா சர்வதேச இளம் பெண் விருதை தெஹிவளை கேட்வே கல்லூரியின் அதிசிறந்த மாணவி வைஷாலினி ராஜேந்திரன் வென்று பெருமை சேர்த்துக் கொண்டுள்ளார்.

அவரது தலைமைத்துவ திறன்கள், கல்வித்துறையில் அதி உயரிய திறமை மற்றும் பொது சேவைக்கான அர்ப்பணிப்பு ஆகியவற்றை இந்த விருது அங்கீகரிப்பதுடன் இலங்கையிலுள்ள இளம் பெண்களுக்கு குறிப்பிடத்தக்க ஒரு முன்மாதிரியாகவும் அமைகிறது.

பொதுக் கொள்கை, அரச மற்றும் தொண்டு நிறுவனங்களில் தலைமைத்துவத்தில் உறுதியான அர்ப்பணிப்பை வெளிப்படுத்தும் 16 வயதுக்கும் 19 வயதுக்கும் இடைப்பட்ட இளம் பெண்களுக்கு பொது விடயங்களில் இளம் பெண்கள் விருதை ( YWPA Award  ),சேவை மற்றும் ஆதரவு ஆகியவற்றினூடாக பெண்களுக்கு அதிகாரம் அளிப்பதில் அர்ப்பணிப்புடன் இயங்கிவரும் உலக நிறுவனமான ஸொன்டா இன்டர்நெஷனல் வழங்குகிறது.

உலகத் தொழிலாளர்களில் சுமார் 40 சதவீதம் பெண்களாக இருக்கின்றபோதிலும் பாராளுமன்றங்களுக்கு இடையிலான ஒன்றியத்தின் தரவுகளின் பிரகாரம் 2021 செப்டம்பர் 1ஆம் திகதி நிலவரப்படி, அனைத்து தேசிய பாராளுமன்ற உறுப்பினர்களில் 25.7 சதவீதத்தினர் மட்டுமே பெண்களாக இருந்தனர்.

ஏனெனில் பொதுச் செவைத்துறையில் பெண்களின் முன்னேற்றத்திற்கு இளம் பெண்களே முக்கிய பங்கு வகிக்கின்றனர் என ஸொன்டா  இன்டர்நெஷனல்   நம்புகிறது.

தலைமைத்துவ திறன்கள், பொதுச் சேவைகள் மற்றும் குடியியல் தேவைகளில் அர்ப்பணிப்புத்தன்மை ஆகியவற்றை வெளிப்படுத்தும் 16 வயதுக்கும் 19 வயதுக்கும் இடைப்பட்ட இளம் பெண்களை அங்கீகரிக்கும் வகையிலும் பொது மற்றும் அரசியல் வாழ்க்கையில் தொடர்ந்து பங்குபற்றுவதை ஊக்குவிக்கும் வகையிலும் பொது விடயங்களில் இளம் பெண்கள் விருதை இந்த நிறுவனம் வழங்குகிறது.

முந்தைய சர்வதேச தலைவர் லெனீன் ஃபோர்ட் என்பவரால் 1990இல் ஸ்தாபிக்கப்பட்ட ஸொன்டா நிறுவனம் இதுவரை 61 நாடுகளைச் சேர்ந்த 919 இளம் பெண்களுக்கு 1,091 விருதுகளையும் 1,488,750 அமெரிக்க டொலர்களையும் வழங்கியுள்ளது.

கல்விப் பொதுத் தராதர உயர்தரப் பரீட்சைக்கு தயாராகும் 18 வயதுடைய வைஷாலினி, கல்வியில் உயர்ந்து நிற்பதுடன் மேலதிக பாடவிதான செயற்பாடுகளிலும் தீவிர ஈடுபாடு கொண்டவர். அவர் தலைமைத்துவத்தில் செல்வாக்குமிக்கவர். அத்துடன் பாடசாலையில் மாணவத் தலைவியாகவும் செயற்படுகிறார்.

அத்துடன் மாதிரி ஐக்கிய நாடுகள் மாநாடுகள் பலவற்றில் தலைவராகவும் ஒளிபரப்பு பிரிவின் தலைவராகவும் பொது அறிவு கழகத்தின் துணைத் தலைவராகவும் விவாத சங்கத்தின்  தலைவராகவும்   மெய்வல்லுநர் போட்டிகளில் இல்ல உதவித் தலைவராகவும் இருக்கிறார்.

இந்தப் பதவிகளில் அவர் கொண்டிருக்கும் அர்ப்பணிப்புத்தன்மை பாடசாலையில் கல்வி பயிலும் இளம்  மாணவர்களுக்கு ஒரு முன்மாதிரியாக இருக்கிறது.

கல்வி ரீதியாக,  Edexcel IGCSE   பரீட்சைகளில் பன்னிரண்டு நிலை 9களைக் கொண்டுள்ளதுடன் தகவல் மற்றும் தொடர்பாடல் தொழில்நுட்பத்திற்கான உலக விருது மற்றும் உயர்தர துணைப் பரீட்சைகளில் 3 A சித்திகளுடன் வைஷாலினி அவரது குழுவில் முதல் 2 வீத தரவரிசையில் இடம்பெறுகிறார்.

Pearson Edexcel  விருது விழாவிலும் பாடசாலை விருதுகள் விழாவிலும் பலதடவைகள் உயரிய பரிசுகளை அவர் வென்று பாராட்டு பெற்றுள்ளார்.

கணினி அறிவியல் மற்றும் உளவியல் ஆகியவற்றில் அவர் மிகையான ஆர்வம் கொண்டுள்ளார். இது அவரது ஆராய்ச்சிப் பணி மற்றும் தன்னார்வ தொண்டு மூலம் தெளிவாகத் தெரிகிறது. இதில் 5G தொழில்நுட்பத்தின் பரிணாமம், ஆராய்ச்சிக் கட்டுரையை இணைந்து எழுதுவது உட்பட கணினி இடைமுகங்கள் மூலம் பிரதிபலிக்கும் மனித தொடர்புகள் பற்றிய  TEDx   உரையை வழங்குவது மற்றும்   Microsoft Tech for Good Challenge  இறுதிப் போட்டிக்கு ஒரு குழுவை வழிநடத்துதல் ஆகியன அடங்கும்.

மாதிரி ஐக்கிய நாடுகள் மற்றும் விவாதம் ஆகியவற்றில் அவர் ஈடுபடுவதன் மூலம் அவருக்கு  தற்போதைய கரிசணைகளில் உலகளாவிய கண்ணோட்டத்தை வழங்கியுள்ளது. அதுமட்டுமல்லாமல் அவரது இராஜதந்திர மற்றும் விமர்சன சிந்தனை திறன்களை அவை மேலும் வெளிப்படுத்துகிறது.

வைஷாலினியின் பங்களிப்புகள் கல்வியியாளர்கள் மற்றும் தலைமைக்கு அப்பாற்பட்டவை என்பதுடன் அவர் சமூக சேவையிலும் ஆழ்ந்த ஈடுபாடு கொண்டவர். கணினி அறிவியல், புகைப்படம் எடுத்தல் மற்றும் வீடியோகிராஃபி ஆகியவற்றில் அவர் கொண்டுள்ள அறிவைப் பயன்படுத்தி, இந்த துறைகளில் தனது ஆர்வத்தை பகிர்ந்துகொள்ளும் ஏராளமான இளைஞர்களுக்கு அவர் பயிற்சி செயலமர்வுகளை நடத்தியுள்ளார்.

தனது சாதனைகள் பற்றி வைஷாலினி கூறுகையில், 'கேட்வேயில், மதிப்புகளின் செழுமையுடன் நாங்கள் நுணுக்கமான பாணியில் இருக்கிறோம். சக மனிதர்களுக்கு கற்பதற்கு உதவும் வழிகாட்டல் முயற்சிகளை உருவாக்குவதற்கும் பாதுகாப்பதற்கும் நாங்கள் பேணும் தோழமையில் இருந்து, நம்மை நாமே தனித்துவமாக எதிர்கொள்ள அனுமதிக்கும் ஒருமைப்பாடு வரை, எமது பாடசாலை கலாசாரம் எம்மை சிறந்த மற்றும் தைரியமான மனிதர்கள் ஆவதற்கு உண்மையிலேயே ஊட்டமளிக்கிறது.

'கேட்வே பாடசாலையில், எங்களை பிரசாரப்படடுத்துவதற்கான ஆவலால் நாங்கள் பிணைக்கப்படுகின்றோம். குறியீட்டிலிருந்து அழகிய கையெழுத்து வரை, பியானோ முதல் கவிதை வரை, நாடகம் முதல் ராஜதந்திரம் வரை சிந்திக்கவும் விவேகத்துடன் செயற்படவும் நாங்கள் எங்களைத் தொடர்ச்சியாக பரீட்சித்துக்கொள்கிறோம்.

'இது போன்ற அனுபவங்கள் மூலம், தரங்கள், துறைகள் அல்லது கிளைகளாக இருந்தாலும் எங்கள் சகாக்கள் மற்றும் ஊழியர்களிடையே இறுக்கமான பிணைப்புகளை உருவாக்குவதற்கு நாங்கள் உந்தப்படுகிறோம். எனவே, இந்த வாசல்களை விட்டு வெளியேறிய பின்னர் வலுவாக இருக்கும் வகையில் ஆழமான  பிணைப்புகளை நாங்கள் வளர்த்து வருகிறோம்.' என்றார்.