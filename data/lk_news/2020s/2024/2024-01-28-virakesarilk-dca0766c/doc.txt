போதைப்பொருள் கடத்தல்காரர்களும் அனுமதிக்கப்படுவதே கந்தகாடு முகாம் பிரச்சினைகளுக்கு பிரதான காரணமாம்!

கந்தகாடு புனர்வாழ்வு முகாமில் தொடர்ச்சியாக இடம்பெற்று வரும் சம்பவங்களைக் கட்டுப்படுத்துவதற்கான அவசர வேலைத்திட்டம் அமுல்படுத்தப்பட்டு வருவதாக புனர்வாழ்வு ஆணையாளர் நாயகம் தர்ஷன ஹெட்டியாராச்சி தெரிவித்துள்ளார்.

போதைப்பொருள் கடத்தல்காரர்களும் புனர்வாழ்வு நிலையத்தில் அனுமதிக்கப்படுவதே முரண்பாடுகளுக்கு பிரதான காரணம் என அவர் சுட்டிக்காட்டியுள்ளார்.

ஜனவரி மாதத்தில் இரண்டு தடவைகள் கந்தகாடு புனர்வாழ்வு முகாமில் கைதிகளுக்கு இடையில் மோதல் சம்பவங்கள் பதிவாகியுள்ளன.

தற்போது வரை நிலைமை கட்டுப்படுத்தப்பட்டுள்ளதாகவும் எனினும் இதற்கு நிரந்தர  தீர்வு காணப்பட வேண்டுமெனவும் அவர்  தெரிவித்துள்ளார்.