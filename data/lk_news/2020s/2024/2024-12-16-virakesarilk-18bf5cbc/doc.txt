சைக்கோ திரில்லராக உருவாகும் 'இரவின் விழிகள்'

நடிகர் மகேந்திரா கதையின் நாயகனாக முதன்மையான கதாபாத்திரத்தில் நடித்திருக்கும் 'இரவின் விழிகள்' எனும் திரைப்படம் சைக்கோ திரில்லராக தயாராகி இருக்கிறது என படக் குழுவினர் தெரிவித்துள்ளனர்.

நடிகரும், இயக்குநருமான சிக்கல் ராஜேஷ் இயக்கத்தில் உருவாகி வரும் 'இரவின் விழிகள் 'எனும் திரைப்படத்தில் மகேந்திரா, நீமா ரே , நிழல்கள் ரவி , அஸ்மிதா , கும்தாஜ் , சேரன் ராஜ் , சிசர் மனோகர் , ஈஸ்வர் சந்திரபாபு , கிளி ராமச்சந்திரன் உள்ளிட்ட பலர் நடித்திருக்கிறார்கள். பாஸ்கர் ஒளிப்பதிவு செய்திருக்கும் இந்த திரைப்படத்திற்கு ஏ .எம் .அசார் இசையமைத்திருக்கிறார். சைக்கோ திரில்லர் ஜேனரிலான இந்த திரைப்படத்தை மகேந்திரா ஃபிலிம் ஃபேக்டரி நிறுவனம் சார்பில் நடிகர் மகேந்திரா தயாரித்திருக்கிறார்.

படத்தைப் பற்றி இயக்குநர் விவரிக்கையில் , '' ஒருவன் சைக்கோவாக மாறுவதற்கு பல பிரத்யேக காரணங்கள் இருக்கும். இந்த கதையில் கதையின் நாயகன் சைக்கோவாக மாறுவதற்கு இந்த சமூகத்தின் மீதான கோபமும், ஒரு பொதுப்படையான விடயமும் காரணமாக இருக்கிறது. அது என்ன? என்பதை சுவராசியமான திரைக்கதையுடன் விவரித்திருக்கிறோம் '' என்றார்.

இப்படத்தின் படப்பிடிப்பு நிறைவடைந்து தற்போது படப்பிடிப்புக்கு பிந்தைய தொழில்நுட்ப பணிகள் நடைபெற்று வருகிறது. மேலும் இப்படத்தின் முதல் தோற்ற பார்வையும் வெளியிடப்பட்டிருக்கிறது. விரைவில் படத்தைப் பற்றிய புதிய தகவல்கள் டீசர், பர்ஸ்ட் சிங்கிள், இசை வெளியீடு, முன்னோட்டம் வெளியீடு குறித்த  தகவல்கள் அதிகாரப்பூர்வமாக வெளியாகும் என படக் குழுவினர் தெரிவித்துள்ளனர்.