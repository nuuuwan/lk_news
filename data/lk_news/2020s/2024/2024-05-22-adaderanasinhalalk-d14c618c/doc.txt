Dambulla Thunders කණ්ඩායම හා සම්බන්ධ තමීම් රහමාන් රිමාන්ඩ්

ලංකා ප්‍රිමියර් ලීග් තරගාවලිය සඳහා සහභාගී වීමට නියමිත කණ්ඩායමක් වන Dambulla Thunders කණ්ඩායම හා සම්බන්ධ තමීම් රහමාන් නම් පුද්ගලයාව ලබන 31 වනදා තෙක් රක්ෂිත බන්ධනාගාරගත කර තිබේ.

සැකකරුව කොළඹ මහෙස්ත්‍රාත් අධිකරණය වෙත ඉදිරිපත් කෙරුණු අතර එහිදී මෙම නියෝගය නිකුත් කෙරුණි.

ක්‍රීඩා දූෂණ විමර්ශන අංශය විසින් අදාළ සැකකරුව අත්අඩංගුවට ගෙන අධිකරණයට ඉදිරිපත් කර තිබුණි.

ලංකා ප්‍රිමියර් ලීග් තරගාවලිය සඳහා සහභාගී වීමට නියමිත කණ්ඩායමක් වන Dambulla Thunders කණ්ඩායම හා සම්බන්ධ තමීම් රහමාන් නම් පුද්ගලයෙක් ව කටුනායක ගුවන්තොටුපොළේ දී ආගමන විගමන නිලධාරීන් විසින් රඳවා ගෙන තිබේ.

ක්‍රීඩාවලට සම්බන්ධ වැරදි වැළැක්වීමේ විශේෂ විමර්ශන ඒකකය විසින් විමර්ශන කරනු ලබන නඩු කටයුත්තක් මත විදෙස් ගමන් තහනමක් පනවා තිබීම හේතුවෙන් ඔහුව රඳවා ගෙන ඇතැයි වාර්තා විය.

පසුව ඔහුව ක්‍රීඩාවලට සම්බන්ධ වැරදි වැළැක්වීමේ විශේෂ විමර්ශන ඒකකය ට බාරදී ඇති අතර ඔහු අත්අඩංගුවට ගැනීමෙන් අනතුරුව අධිකරණයට ඉදිරිපත් කිරීමට නියමිතය.

"තරග පාවාදීමට යෝජනා කිරීමට උත්සාහ කිරීම" සම්බන්ධයෙන් ඔහුව සැක පිට අත්අඩංගුවට ගෙන තිබුණි.