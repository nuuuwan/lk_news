දියේ ගිලී පාසල් සිසුවෙක් ජීවිතක්ෂයට

මාතලේ - රත්තොට - බණ්ඩරපොළ - සේරුගොල්ල ඔයේ දිය නෑමට ගොස් සිටි වයස අවුරුදු 16ක පාසල් සිසුවෙකු ජීවිතක්ෂයට පත් ව තිබේ.

මිය ගොස් ඇත්තේ, මාතලේ සාන්ත තෝමස් විද්‍යාලයේ ඉගෙනුම ලබන මෙවර අපොස සාමාන්‍ය පෙළ විභාගයට පෙනී සිටීමට නියමිත ව සිටි සිසුවෙකු.

ඔහු මාතලේ කවුඩුපැළැල්ල - ගල්වඩුකුබුර ප්‍රදේශයේ පදිංචි සිසුවෙකු වන අතර, සිසුවා යහළුවන් සමඟ දිය නෑමට ගොස් මෙසේ ජීවිතක්ෂයට පත් ව ඇති බව මාතලේ - කන්දේනුවර පොලීසිය පවසයි.