மின்சார சபை சட்டமூலம் சபைக்கு சமர்ப்பிப்பு

உத்தேச மின்சார சபை சட்டமூலத்தை மின்சாரத்துறை மற்றும் வலுசக்தி அமைச்சர் காஞ்சன விஜேசேகர சபைக்கு சமர்ப்பித்தார்.

மின்சாரத் தொழிலுக்காக சீர்த்திருத்தங்களை  நடைமுறைப்படுத்துவதற்காக ஏற்பாடு செய்வதற்கும்,தேசிய மின்சார மதியுரைப் பேரவையைத் தாபிப்பதற்காக ஏற்பாடு செய்வதற்கும்,இச்சட்டத்தின் நியதிகளின் படி 2002 ஆம் ஆண்டின் 35 ஆம் இலக்க, இலங்கை  பொதுப்பயன்பாடுகள் ஆணைக்குழுச் சட்டத்தின்  கீழ் தாபிக்கப்பட்ட  இலங்கைப் பொதுப்பயன்பாடுகள் ஆணைக்குழு  மின்சாரத் தொழிலுக்கான  ஒழுங்குப்படுத்துநராகவிருப்பதற்கு ஏற்பாடு செய்வதற்கும், 2007 ஆம் ஆண்டின் 07 ஆம் இலக்க, கம்பனிகள்  சட்டத்தின் கீழான  எந்தக் கூட்டிணைக்கப்பட்ட  உருவகங்களிலும்  மின்பிறப்பாக்கம்,மின்கடத்துகை,மின்விநியோகிப்பு, மின்வியாபாரம், மின்வழங்குகை மற்றும்  மின்பெறுகை சம்பந்தமான  எல்லாச் செயற்பாடுகளும்  உரித்தாக்கப்பட வேண்டுமோ, அந்தக் கூட்டிணைக்கப்பட்ட  உருவகங்களின்  கூட்டிணைப்புக்கு ஏற்புடையற்பாலானவான சட்டவாக்க வழிமுறைகளை ஏற்பாடு செய்வதற்கும்,தொடர்புப்பட்ட எல்லாச் செயற்பாடுகளுக்கும் ஏற்புடையற்பாலனவாக இருக்க வேண்டிய செயன்முறைகளைக் குறித்துரைப்பதற்கும், 1969 ஆம் ஆண்டின் 17 ஆம் இலக்க,இலங்கை மின்சாரச் சபைச் சட்டத்தையும், 2009 ஆம் ஆண்டின் 20 ஆம் இலக்க,இலங்கை மின்சார சட்டத்தையும் நீக்குவதற்கும்,அத்துடன் அவற்றோடு தொடர்புப்பட்ட அல்லது அவற்றின் இடைநேர்விளைவான எல்லாக் கருமங்களுக்கும் ஏற்பாடு செய்வது சட்டமூலத்தின் நோக்கமாகும்.