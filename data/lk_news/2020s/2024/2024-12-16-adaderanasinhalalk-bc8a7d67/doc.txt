අඟුලාන ප්‍රදේශයේ තිබී බිළිඳු මළ සිරුරක් හමුවෙයි

අඟුලාන දුම්රියපොළ පාරේ ඇළ මාර්ගයේ තිබී අලුත උපන් බිළිඳෙකුගේ මළ සිරුරක් හමුව තිබේ.

අදාළ ඇළ මාර්ගයේ කසළ ඉවත් කරන පුද්ගලයින් දෙදෙනෙකුට අද (16)  එම බිළිඳු මළසිරුර හමුව ඇත.

අදාළ පුද්ගලයින් දෙදෙනා ඇළ මාර්ගයේ කසළ ඉවත් කරමින් යන අවස්ථාවේ සැකසහිත පොහොර උරයක් ගොඩදමා තිබේ.

ඉන්පසුව එම පුද්ගලයින් දෙදෙනා ඒ පිළිබඳව පොලීසිය දැනුවත් කිරීමෙන් පසු පොලිස් නිලධාරීන් පැමිණ අලුත උපන් බිළිඳු මළ සිරුරක් බව තහවුරු කර ගෙන තිබේ.

ගල්කිස්ස අපරාධ ස්ථාන පරීක්ෂණ නිලධාරීන් පැමිණ මූලික විමර්ශන කටයුතු සිදුකළ ඇති අතර මොරටුව වැඩ බලන මහෙස්ත්‍රාත්වරයා පැමිණ මළ සිරුර පිළිබඳව මහෙස්ත්‍රාත් කටයුතු සිදු කරන ලදි.

මෙම බිළිඳු මළසිරුර දින කිහිපයකට පෙර මෙම ඇළ මාර්ගයට දමා ඇති බවත් සිරුර නරක්වී ඇති බැවින් නියමිත වයස තීරණය කළ නොහැකි බව පොලීසිය පැවසීය.