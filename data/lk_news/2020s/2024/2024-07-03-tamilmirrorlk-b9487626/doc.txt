’சேறுபூசி திசைகாட்டியை எதிரிகளால் வீழ்த்த முடியாது’

திசைகாட்டி மீது பாறைகளையோ அல்லது மண்ணையோ வீசி எதிரிகளால் வீழ்ந்துவிட முடியாது என தேசிய மக்கள் சக்தியின் தலைவரும் பாராளுமன்ற உறுப்பினருமான அனுரகுமார திஸாநாயக்க தெரிவித்துள்ளார்.

அவமானப்படுத்துவதன் ஊடாக மக்கள் கூட்டத்தை   தடுத்து நிறுத்த முடியாது என்பது உறுதியாகியுள்ளது என்றார்.

ஜனாதிபதித் தேர்தல் பிரசாரக் கூட்டத் தொடரின் முதலாவது கூட்டம் களுத்துறை மாவட்டத்தில் நடைபெற்றது. அதில் கலந்துகொண்டு உரையாற்றும் போதே இவ்வாறு தெரிவித்தார்.

21ஆம் நூற்றாண்டிற்கு, எமது நாடு ஒரு புதிய மறுமலர்ச்சி யுகத்தை நோக்கி பாய்ச்ச வேண்டும், எனவே, எதிர்வரும் ஜனாதிபதித் தேர்தல் அல்லது தேர்தலில் வெற்றி பெறுவது மாத்திரமல்ல, இதனைக் கருத்திற்கொள்ளுமாறும் கேட்டுக்கொள்கின்றேன். நாட்டில் புதிய பாய்ச்சலுக்கு அனைத்து சக்திகளும் ஒன்று சேரும் வாய்ப்பு கிட்டியுள்ளது என்றார்.

மக்களின் வாழ்க்கைத் தரம் மேம்படும் வரை சலுகைகள் வழங்கப்படும் எனத் தெரிவித்த அவர், மக்கள் காலூன்றி நிற்கும் வகையில் நாட்டில் உற்பத்திப் பொருளாதார நிலைமை உருவாக்கப்படும் என்றார்.