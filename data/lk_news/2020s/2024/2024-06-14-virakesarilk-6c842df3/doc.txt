உயர்தர பரீட்சையில் சிறந்த பெறுபேறுகளைப் பெற்ற மாணவன் நீரில் மூழ்கி பலி ! - காரைதீவில் சம்பவம்

அம்பாறை, காரைதீவு பிரதேசத்தைச் சேர்ந்த மாணவன் ஒருவன் இன்று வெள்ளிக்கிழமை (14) காலை நீரில் மூழ்கி உயிரிழந்துள்ளார்.

கடந்த நாட்களில் குடும்பத்தினருடன் இவர் சுற்றுப்பயணம் மேற்கொண்ட நிலையில் லகுகலை ஆற்றில் நீராடிக் கொண்டிருந்தபோது சுழியில் சிக்கி உயிரிழந்தார்.

இவர் காரைதீவு விபுலானந்த மத்திய கல்லூரியில் பயின்று சகல துறைகளிலும் பிரகாசித்தவர். அண்மையில் வெளியான கல்வி பொது தராதர உயர்தர பரீட்சையில் விஞ்ஞானப் பிரிவில் சிறந்த பெறுபேறுகளை பெற்றிருந்தார்.

இவரின் திடீர் மரணம் காரணமாக காரைதீவு பிரதேசம், காரைதீவு விபுலானந்த மத்திய கல்லூரி சமூகம் பாரிய சோகத்தில் மூழ்கியுள்ளது.