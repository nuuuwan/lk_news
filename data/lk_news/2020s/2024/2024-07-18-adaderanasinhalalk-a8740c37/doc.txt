ලේසර් තාක්ෂණයෙන් මතුකරගත් ආදම්ගේ පාලම

ගාලු මුවදොර පිවිසුමෙන් කොළඹ නගරයට හා වරාය නගරයට ප්‍රවේශයක් ලබාදීම සඳහා ඉදිවන වරාය පිවිසුම් ගුවන් මාර්ග ව්‍යාපෘතියේ ඉදිකිරීම් එළැඹෙන ඔක්තෝබර් මාසය වනවිට අවසන් වීමට නියමිතය.

ප්‍රවාහන අමාත්‍ය ආචාර්ය බන්දුල ගුණවර්ධන මහතා අද (18) එම ව්‍යාපෘතියේ ප්‍රගතිය නිරීක්ෂණය සඳහා එක්වුණි.

වරාය පිවිසුම් ගුවන් මාර්ග ව්‍යාපෘතියේ ඉදිකිරීම් ආරම්භ කෙරෙන්නේ 2019 සැප්තැම්බර් මාසයේදීය.

ආසියානු සංවර්ධන බැංකු ණය ආධාර මත ආරම්භ කළ මෙම ව්‍යාපෘතිය සඳහා දළ ඇස්තමේන්තු ගත මුදල අමෙරිකානු ඩොලර් මිලියන 300කි.

චීන සිවිල් ඉංජිනේරු ඉදිකිරීම් සංස්ථාව විසින් ඉදිකිරීම් සිදුකරන වරාය පිවිසුම් ගුවන් මාර්ගය කිලෝමීටර 5.3ක දිගකින් යුත් මංතීරු 4කින් සමන්විත අධිවේගී මාර්ගයකි.

මෙම අධිවේගී මාර්ගය ඉඟුරු කඩේ මංසන්ධිය අසලින් නව කැලණි පාලමට සම්බන්ධ වන අතර එතැන් සිට කුලුනු මතින් ගාලු මුවදොර සහ අභිනව වරාය නගරය දක්වා පැමිණෙයි.

මෙම ව්‍යාපෘතියේ පරමාර්ථ වන්නේ කොළඹ නගරයේ පවතින අධික වාහන තදබදයට විසඳුමක් සහ ගාලු මුවදොර පිවිසුමෙන් කොළඹ නගරයට හා වරාය නගරයට ප්‍රවේශයක් ලබාදීමය.

එමෙන්ම වරායේ සිට බාධාවකින් තොරව බහාලුම් ප්‍රවාහනය සඳහා නව ප්‍රවේශ මාර්ගයක් ඇති කිරීමත් මෙහි අරමුණකි.

ශ්‍රී ලංකාවේ ප්‍රථමවරට නව තාක්ෂණික ක්‍රමවේදයක් වන, පෙර සවි කොන්ක්‍රීට් පාලම් කොටස් සවිකිරීමේ ක්‍රමවේදයට මෙහි ඉදිකිරීම් සිදුකරන අතර එවැනි කොටස් 3,279ක් සම්පූර්ණ ව්‍යාපෘතිය සඳහා සවිකරනු ලබයි.

මේ අතර ඉන්දියාව සහ ශ්‍රී ලංකාව අතර ගොඩබිම් සම්බන්ධතාවයක් පැවති බවට ඵෙතිහාසික සාක්ෂියක් සපයන ආදම්ගේ පාලම වැලිපරය චන්ද්‍රිකා ලේසර් තාක්ෂණය ඔස්සේ සිතියම්ගත කිරීමට අමෙරිකානු නාසා ආයතනය සහ ඉන්දීය අභ්‍යාවකාශ පර්යේෂණ සංවිධානය සමත්වී තිබේ.

සිතියම්ගත කිරීමෙන් තහවුරුවී ඇත්තේ, තමිල්නාඩුවේ ධනුෂ්කෝඩි සිට ශ්‍රී ලංකාවේ තලෛයිමන්නාරම දක්වා දිවෙන ඉන්දියානුවන් රාම්සේතු ලෙස හඳුන්වන මෙම වැලිපරය මුහුද යටින් 99.98%ක්ම අඛණ්ඩව පවතින බවය.