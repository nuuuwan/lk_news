சிகிரியாவை பாதுகாக்கும் விசேட திட்டம் - கொரியாவிடமிருந்து நிதி உதவி

உலகப் பாரம்பரியச் சின்னமாக விளங்கும் சிகிரியாவைப் பாதுகாக்கும் விசேட திட்டத்திற்காக 2.4 பில்லியன் ரூபா நிதி உதவி வழங்குவதற்கு கொரியா சர்வதேச ஒத்துழைப்பு நிறுவனம் விருப்பம் தெரிவித்துள்ளது.

சிகிரியா பாறைக்கு செல்வதற்கான பாதை மேம்பாடு, மாற்று பாதை அமைத்தல், சிகிரியா அருங்காட்சியகம், உணவகம் மற்றும் பற்றுச்சீட்டு பெறும் இடம் உள்ளிட்ட பல திட்டங்கள் இதனுள் உள்ளடங்குகின்றது.

இதற்காக, புத்தசாசன, சமய கலாசார அலுவல்கள் அமைச்சின் அறிவுறுத்தலின்படி, மத்திய கலாசார நிதியம் மற்றும் கொரியா சர்வதேச ஒத்துழைப்பு முகவர் நிறுவனங்களுக்கு இடையில் புரிந்துணர்வு ஒப்பந்தம் ஒன்று கைச்சாத்திடப்பட உள்ளது.

இத்திட்டம் தொடர்பான கலந்துரையாடல் பௌத்த, சமய மற்றும் கலாசார அலுவல்கள் பிரதி அமைச்சர் சுனில் செனவி தலைமையில் அமைச்சில் இடம்பெற்றதுடன், கொரியா சர்வதேச ஒத்துழைப்பு முகவரகத்தின் பிரதிநிதிகள் , அதன் உள்ளூர் இயக்குனர் யுங்ஜின் கிம், துணை உள்ளூர் இயக்குனர் யோங் வான் கிம், அமைச்சக செயலாளர் ஏ.எம்.பி.எம்.பி. அதபத்து மற்றும் மத்திய கலாசார நிதியத்தின் பணிப்பாளர் நாயகம் கலாநிதி நிலான் குரே உள்ளிட்டோர் கலந்துகொண்டனர்.