மஹிந்த, லசந்த, துமிந்த ஆகியோரின் பதவி நீக்கத்துக்கு எதிரான தடை நீடிக்கப்பட்டது!

அமைச்சர்களான மஹிந்த அமரவீர, லசந்த அழகியவண்ண மற்றும் நாடாளுமன்ற உறுப்பினர் துமிந்த திஸாநாயக்க ஆகியோரை ஸ்ரீலங்கா சுதந்திரக் கட்சியின் பதவிகளிலிருந்து நீக்கும் தீர்மானத்துக்கு எதிரான தடையை  எதிர்வரும்  24ஆம் திகதி வரை நீடிக்குமாறு கொழும்பு மாவட்ட நீதிபதி சந்துன் விதான  உத்தரவிட்டுள்ளார்.

ஶ்ரீலங்கா சுதந்திரக் கட்சியில் தாம் வகித்து வந்த பதவிகளில் இருந்து தம்மை நீக்குவதற்கு முன்னாள் ஜனாதிபதி மைத்திரிபால சிறிசேன உள்ளிட்ட நிறைவேற்று சபை எடுத்த தீர்மானத்துக்கு எதிராக  இவர்கள்  தாக்கல் செய்த முறைப்பாடுகள்  விசாரணைக்கு எடுத்துக் கொள்ளப்பட்டபோதே கொழும்பு மாவட்ட நீதிபதி இந்த உத்தரவை பிறப்பித்துள்ளார்.

குறித்த வழக்கு ஆட்சேபனைகளை சமர்ப்பிப்பதற்காக அழைக்கப்பட்ட போதிலும், பிரதிவாதி சார்பில் ஆஜரான சட்டத்தரணிகள் ஆட்சேபனைகளை தாக்கல் செய்வதற்கான திகதியை வழங்குமாறு நீதிமன்றில் கோரினர்.

இதன்படி, ஆட்சேபனைகளை தாக்கல் செய்ய பிரதிவாதிக்கு மே 8 ஆம் திகதி வரை கால அவகாசம் வழங்கிய மாவட்ட நீதிபதி, வழக்கை அன்றைய தினம் மீண்டும் அழைக்குமாறு உத்தரவிட்டார்.