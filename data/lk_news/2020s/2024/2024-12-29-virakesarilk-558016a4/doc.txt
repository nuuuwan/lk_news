பொலன்னறுவையில் புதையல் தோண்டிய நால்வர் கைது

பொலன்னறுவை நகர் பகுதியில் அமைந்துள்ள தொல்பொருள் பெறுமதிமிக்க இடமொன்றில் புதையல் தோண்டலில் ஈடுபட்டுக்கொண்டிருந்த 4 சந்தேக நபர்களை பொலன்னறுவை வலய குற்றத்தடுப்பு பிரிவு பொலிஸார் நேற்று சனிக்கிழமை (28) கைது செய்துள்ளனர்.

வலய குற்றத்தடுப்புப் பிரிவு பொலிஸாருக்கு கிடைத்த தகவலின் அடிப்படையில் மேற்கொண்ட சுற்றிவளைப்பின்போதே இவர்கள் கைது செய்யப்பட்டுள்ளனர்.

கைது செய்யப்பட்டவர்கள் 33 - 69 வயதுக்கு இடைப்பட்ட பொலன்னறுவை பகுதியை  சேர்ந்தவர்கள் ஆவர்.

சந்தேக நபர்களிடமிருந்து புதையல் தோண்டுவதற்கு பயன்படுத்தப்பட்ட உபகரணங்கள் மற்றும் பூஜைப் பொருட்களை பொலிஸார் கைப்பற்றியுள்ளனர்.

இச்சம்பவம் தொடர்பான மேலதிக விசாரணைகளை பொலன்னறுவை வலய குற்றத்தடுப்பு பிரிவு பொலிஸார் மேற்கொண்டு வருகின்றனர்.