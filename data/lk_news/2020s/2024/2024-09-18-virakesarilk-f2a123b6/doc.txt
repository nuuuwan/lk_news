நாட்டின் வெவ்வேறு பகுதிகளில் இடம்பெற்ற வாகன விபத்தில் மூவர் பலி!

நாட்டின்  வெவ்வேறு பகுதிகளில் நேற்று செவ்வாய்க்கிழமை (17) இடம்பெற்ற வாகன விபத்துக்களில் மூவர் உயிரிழந்துள்ளதாக பொலிஸார் தெரிவித்துள்ளனர்.

எம்பிலிப்பிட்டிய - நோனாகம ,மீரிகம - பெல்மட மற்றும் ரம்புக்கனை - திஸ்மல்பொல ஆகிய பிரதேசங்களில் இந்த விபத்துக்கள் இடம்பெற்றுள்ளது.

எம்பிலிப்பிட்டிய  பொலிஸ் பிரிவிற்குட்பட்ட நோனாகம பகுதியில் நோனாகமவிலிருந்து எம்பிலிப்பிட்டிய நோக்கிப் பயணித்த வேன் ஒன்று பாதையை கடக்க முற்பட்ட பெண் ஒருவர் மீது மோதி விபத்துக்குள்ளாகியுள்ளது.

விபத்தில் வேனின் சாரதியும் பெண்ணும் காயமடைந்துள்ள நிலையில் வைத்தியசாலையில் அனுமதிக்கப்பட்ட பின்னர் சிகிச்சை பலனின்றி பெண் உயிரிழந்துள்ளார்.

ரம்புக்கனை பொலிஸ் பிரிவிற்குட்பட்ட திஸ்மல்பொல வீதியில் லொறியொன்று எதிர்த்திசையில் பயணித்த மோட்டார் சைக்கிளிலுடன் மோதி விபத்துக்குள்ளானதில் மோட்டர் சைக்கிள் செலுத்தனர் ஒருவர் உயிரிழந்துள்ளார்.

இதேவேளை,மீரிகம பொலிஸ் பிரிவில் மீரிகம - பெல்மட வீதியில் ஹோப்பிட்டிகமயிலிருந்து பெல்மட நோக்கிப் பயணித்த மோட்டார் சைக்கிள் ஒன்று செலுத்துனரின் கட்டுப்பாட்டை இழந்து வீதியிலிருந்த தூணில் மோதி விபத்துக்குள்ளாகியுள்ளது.

விபத்தில் காயமடைந்த மோட்டார் சைக்கிளின் செலுத்துனர் வைத்தியசாலையில் அனுமதிக்கப்பட்ட பின்னர் சிகிச்சை பலனின்றி உயிரிழந்துள்ளார்.