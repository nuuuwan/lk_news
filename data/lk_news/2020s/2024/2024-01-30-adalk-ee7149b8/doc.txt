ටික් ටොක් යතුරු පැදි ධාවනය රෝහලින් නවතී

ටික් ටොක් දැමීම සඳහා ජංගම දුරකථනයෙන් වීඩියෝ  කරමින් යතුරුපැදි ධාවනය කල  තරුණයන් දෙදෙනෙක් හොරණ කෝරලඉම ප්‍රදේශයේදී මෝටර් රථයක ගැටී අනතුරට ලක්වූ බව මොරගහහේන  පොලිසිය කියයි.

සිද්ධිය  සම්බන්ධයෙන් තරුණයන් දෙදෙනෙකු යතුරුපැදී තුනක් සමග පොලිසිය මගින් අත්අඩංගුවට ගෙන ඇති අතර එක් තරුණයකු යතුරුපැදියක් සමග පලා ගොස් ඇත.

තලංගම ප්‍රදේශයේ පදිංචි තරුණයන් පස්දෙනෙකු  යතුරුපැදි හතරකින්  කොළඹ දෙස සිට හොරණ දෙසට යතුරු පැදි ධාවනය කරමින් පැමිණීමේදී  අනතුරට පත් වූ  යතුරුපැදියේ දෙදෙනා  ඉදිරියෙන් ගමන් ගත් යතුරුපැදී තුන අධික වේගයෙන් ගමන් ගන්නා අයුරු ජංගම දුරකථනයෙන් වීඩියෝ කරමින් අධික වේගයෙන් යතුරුපැදිය ධාවනය කරමින් සිටියදී ඉදිරියෙන් ගමන් ගත් මෝටර් රථයක පසුපස ගැටී මෙම අනතුර වී තිබූ බව පොලිසිය කියයි.

අත්අඩංගුවට ගත් තරුණයන් අන්තරාදායක රිය පැදවීම යටතේ හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිතය.