’சமூகத்துக்காக போராடவில்லை’

சிறுபான்மை கட்சிகளின் தலைவர்கள் என கடந்த காலங்களில் தங்களை இனங்காட்டிக் கொண்டவர்கள்,  முஸ்லிம்களின் பிரச்சினைகளின் போது குரல் கொடுக்கவில்லை என என ஐக்கிய மக்கள் கூட்டமைப்பின் திருகோணமலை மாவட்ட வேட்பாளரும் முன்னாள் எம்.பியுமான இம்ரான் மஹ்ரூப் தெரிவித்துள்ளார்.

கிண்ணியா மஹ்ரூப் நகர் பகுதியில் ஞாயிற்றுக்கிழமை  (27)இடம் பெற்ற தேர்தல் பரப்புரை கூட்டத்தின் பின் ஊடகங்களுக்கு கருத்து தெரிவிக்கும் போதே இவ்வாறு தெரிவித்தார்.

“முஸ்லிம்கள் கடந்த காலங்களில் பல்வேறு பிரச்சனைகளுக்கு முகங்கொடுத்த போது தங்களது சுய இலாபங்களுக்காக அரசாங்கத்துடன் இணைந்து செயற்பட்டார்கள். சமூகத்துக்காக போராடவில்லை என்பதை மக்கள் நன்கு புரிவார்கள் தங்டளுக்கு தேவையான அரசியல் தலைமைகள் சரியாக சிந்தித்து மக்கள் முடிவுகளை மேற்கொள்ள வேண்டும்” என்றார்.

நாட்டு மக்கள் பாராளுமன்ற தேர்தலுக்கு முகங்கொடுத்து உள்ள நிலையில் பல கட்சிகள் பல வேட்பாளர்களால் குழப்பமடைந்த உள்ளார்கள் .வரலாற்றில் பல கட்சிகளை கொண்ட வேட்பாளர்கள் புதிய சிந்தனை புதிய கட்சிகள் ஊடாக களமிறக்கப்பட்டு உள்ளனர்.

இதனால் பிரதிநிதித்துவங்களை இல்லாமல் செய்யும் நிலை உள்ளாகலாம்.சிஸ்டம் சேஞ்ச் என்கிறவாறு அது சரியாக நடை முறைப்படுத்த வேண்டும் .ராஜபக்ஷர்கள் குடும்பம் அரசியலில் இருந்து யாருமே இல்லாதவாறு ஒதுங்கி உள்ளார்கள் இது போன்று பாராளுமன்றத்தில் அரசியல் ஜாம்பவான் என்று நினைத்து செயற்பட்டவர்கள் மக்கள் மத்தியில் வர முடியாதளவுக்கு தேர்தலில் இருந்து ஒதுங்கி உள்ளார்கள். எனவே தான் நல்ல தலைவர்களுக்கு மக்கள் ஆணையை வழங்க வேண்டும் என்று கேட்டுக்கொண்டார்.