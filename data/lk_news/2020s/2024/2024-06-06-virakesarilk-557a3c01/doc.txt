வரலாற்றில் இன்று : 1968

அமெரிக்க முன்னாள் ஜனாதிபதி ஜோன் கென்னடியின் தம்பியும் அரசியல்வாதியுமான செனட்டர் ரொபர்ட் கென்னடி துப்பாக்கிச் சூட்டுக்கு இலக்காகி, உயிரிழந்த தினம் இன்றாகும்.

1963இல் ஜோன் கென்னடி அமெரிக்க ஜனாதிபதியாக பதவி வகித்தபோது சுட்டுக் கொல்லப்பட்டார். அந்த சம்பவம் நடந்து நான்கரை வருடங்களில், 1968 ஜூன் 5ஆம் திகதி அவரது தம்பி ரொபர்ட் கென்னடியும் அதே போன்று துப்பாக்கியால் சுடப்பட்டு, பெரும் மரணப் போராட்டங்களை எதிர்கொண்டு சிகிச்சை பெற்றுவந்த நிலையில், மறுநாள், இதே திகதியான ஜூன் 6இல் உயிரிழந்தார்.

ரொபர்ட் கென்னடி குண்டு துளைக்கப்பட்டு தரையில் விழுந்தபோது, அருகில் நின்றுகொண்டிருந்த கென்னடியின் மனைவி எதல் கென்னடி, கணவருக்கு பக்கத்தில் நிலை தடுமாறி முழந்தாழிட்டு அமர்ந்து கணவனை தாங்கிப் பிடித்துள்ளார். அப்போது கர்ப்பிணியான அவர் தனது 11வது குழந்தையை வயிற்றில் சுமந்திருந்தாராம்.

ரொபர்ட் கென்னடியின் பூதவுடல் வொஷிங்டன், ஆர்லிங்டன் தேசிய சேமக்காலையில் அண்ணனின் சமாதிக்கு பக்கத்திலேயே அடக்கம் செய்யப்பட்டது.

வரலாற்றில் இன்று வரை தொடரும் இந்த அண்ணன் - தம்பியின் மரணங்களில் ஒளிந்துள்ள மர்மங்களை நினைவுபடுத்தும் வகையில் 1968 ஜூன் மாதம் 6, 7 ஆகிய திகதிகளில் வெளியான வீரகேசரி பத்திரிகைகளின் முதல் பக்கங்கள் இங்கே.....