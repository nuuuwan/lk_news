ஹிப் ஹொப் தமிழா ஆதி நடிக்கும் 'கடைசி உலகப் போர்'

சுயாதீன இசை கலைஞராக அறிமுகமாகி, திரைப்பட இசையமைப்பாளராக பிரபலமாகி, நடிகராகவும், இயக்குநராகவும், தயாரிப்பாளராகவும் தன்னை உயர்த்திக் கொண்டவர் ஹிப் ஹொப் தமிழா ஆதி. அவரது இயக்கத்தில் உருவாகும் புதிய திரைப்படத்திற்கு 'கடைசி உலகப் போர்' என பெயரிடப்பட்டு, அதன் ஃபர்ஸ்ட் லுக் வெளியிடப்பட்டிருக்கிறது.

'மீசைய முறுக்கு', 'சிவக்குமாரின் சபதம்' ஆகிய படங்களை இயக்கிய இயக்குநர் ஹிப் ஹொப் தமிழா ஆதி இயக்கத்தில் உருவாகும் 'கடைசி உலக போர்' எனும் திரைப்படத்தில் ஹிப் ஹொப் தமிழா ஆதி கதையின் நாயகனாக நடிக்கிறார். ஒளிப்பதிவாளரும், நடிகருமான நட்டி என்கிற நட்ராஜ் முக்கிய வேடத்தில் நடித்திருக்கிறார்.

அர்ஜுன் ராஜா ஒளிப்பதிவு செய்திருக்கும் இந்த திரைப்படத்திற்கு ஹிப் ஹொப் ஆதி தமிழா இசையமைத்திருக்கிறார். இந்த திரைப்படத்தை ஹிப் ஹொப் தமிழா என்டர்டெயின்மென்ட் பட நிறுவனம் சார்பில் ஹிப் ஹொப் தமிழா தயாரித்திருக்கிறார்.இப்படத்தின் ஃபர்ஸ்ட் லுக்கை பட குழுவினர் வெளியிட்டுள்ளனர்.

மேலும்,இன்று இப்படம் தொடர்பான பிரத்யேக காணொளி வெளியிடப்படும் என்றும் அறிவித்துள்ளனர்.இதனிடையே ஹிப் ஹொப் தமிழா ஆதி இயக்கத்தில் வெளியான திரைப்படங்கள் வணிக ரீதியாக வெற்றியை பெறாததால் அவரது இயக்கத்தில் தயாராகும் 'கடைசி உலக போர்' திரைப்படத்திற்கு திரையுலக வணிகர்களிடத்தில் ஆதரவில்லை என்பது அப்பட்டமாக தெரிய வருவதாக திரையுலகினர் தெரிவித்திருக்கிறார்கள் என்பது குறிப்பிடத்தக்கது.