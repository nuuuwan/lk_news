சர்வதேச தேயிலை தின நிகழ்வு இரத்து

ஈரான் ஜனாதிபதி இப்ராஹிம் ரைசியின் மறைவையடுத்து சர்வதேச தேயிலை தின நிகழ்வை இரத்து செய்யுமாறு இலங்கை தேயிலை சபைக்கு விவசாய மற்றும் பெருந்தோட்ட கைத்தொழில் அமைச்சர் மஹிந்த அமரவீர ஆலோசனை வழங்கியுள்ளார்.

சர்வதேச தேயிலை தினத்தை முன்னிட்டு இலங்கை தேயிலை சபையினால் கொழும்பு கிங்ஸ்பரி ஹோட்டலில் இந்நிகழ்வு நடத்த திட்டமிடப்பட்டிருந்தது.

அத்துடன், இலங்கை பொருளாதார நெருக்கடியால் ஈரானிடம் பெற்ற கடனை செலுத்த முடியாமல் தவித்த நிலையில், அதற்கு தேயிலையை பெற்றுக்கொடுத்து கடன் தொகையை தள்ளுபடி செய்வதற்கு ஈரான் அரசாங்கம் நடவடிக்கை எடுத்திருந்தமை குறிப்பிடத்தக்கது.