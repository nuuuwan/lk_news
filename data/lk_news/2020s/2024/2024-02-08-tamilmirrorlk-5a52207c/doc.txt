ஒன்லைன் பாதுகாப்பு சட்டத்தை இங்கிலாந்து உன்னிப்பாக கவனிக்கும்

சர்வதேச இணைய வழங்குனர்கள் மற்றும் ஆர்வலர்களின் கவலைகள் எதிர்ப்புகளை மீறி இலங்கை பாராளுமன்றம் ஜனவரி 24 அன்று நிகழ்நிலை பாதுகாப்புச் சட்டத்தை நிறைவேற்றியதையடுத்து, இந்த சட்டத்தின் முன்னேற்றத்தை ஐக்கிய இராச்சியம் உன்னிப்பாகக் கண்காணிக்கும் என்று தெரிவித்துள்ளது.

சிவில் சமூகம், எதிர்க்கட்சிகள் மற்றும் சர்வதேச இணைய வழங்குநர்கள் ஒன்லைன் பாதுகாப்புச் சட்டத்தின் எதிர்மறையான தாக்கங்கள் குறித்து கவலை தெரிவித்த போதிலும், இலங்கை பாராளுமன்றம் ஜனவரி 24 அன்று அதை சட்டமாக நிறைவேற்றியுள்ளது என  இராஜாங்க அமைச்சர் Anne-Marie Trevelyan (வெளிநாட்டு, பொதுநலவாய மற்றும் அபிவிருத்தி அலுவலகம்) ) இங்கிலாந்து பாராளுமன்றத்தில் தெரிவித்தார்.

“ஒக்டோபரில் நான் இலங்கை ஜனாதிபதி விக்கிரமசிங்கவைச் சந்தித்தபோதும், தெற்காசியத்திற்கான இராஜாங்க அமைச்சர் லார்ட் அஹ்மட் அவர்கள் இலங்கை  வெளியுறவு அமைச்சர் அலி சப்ரியை ஜனவரி 25 ஆம் திகதி சந்தித்தபோதும் கூட , கருத்துச் சுதந்திரம் மற்றும் பொருளாதார வளர்ச்சியில் இந்தச் சட்டத்தின் தாக்கம் குறித்து இங்கிலாந்து தனது அதிருப்திகளை வெளிப்படுத்தியது ”என அவர் இங்கிலாந்து பாராளுமன்றத்தில் எழுத்துப்பூர்வ அறிக்கையில் தெரிவித்தார்.