தேர்தல் செலவுகள் ஒதுக்கீட்டைத் தாண்டுமா?

ஜனாதிபதித் தேர்தல் வேட்பாளர்களின் எண்ணிக்கை தற்போது 30ஐ எட்டியுள்ள போதிலும், எதிர்வரும் ஜனாதிபதித் தேர்தலை 10 பில்லியன் ரூபா ஒதுக்கீட்டிற்குள் நடத்துவதற்கு தேர்தல்கள் ஆணைக்குழு முயற்சித்து வருவதாக தேர்தல்கள் ஆணைக்குழுவின் தலைவர் ஆர்.எம்.ஏ.எல்.ரத்நாயக்க தெரிவித்தார்.

டெய்லி மிரருக்குப் பேட்டியளித்த ரத்நாயக்க, “ஒதுக்கீடு செய்யப்பட்ட நிதி போதுமானதாக இருக்குமா என்று இப்போதே கணிப்பது கடினமாகும். இருப்பினும், நிதி போதுமானதாக இல்லை என்றால், கூடுதல் நிதியைக் கோர வேண்டிய கட்டாயத்தில் உள்ளோம்.

இதற்கிடையில், பெரும்பாலான சாமான்யர்கள் தமது தேர்தல்  முடிவுகள் தெரிந்தும் தேர்தலில் போட்டியிடுவதால் அதிகரித்துள்ள வேட்பாளர்கள் எண்ணிக்கை குறித்து தேர்தல் ஆணைக்குழு கவலை தெரிவித்துள்ளது.

தற்போதைய விதிமுறைகளின்படி, வேட்பாளர்களின் எண்ணிக்கையை ஆணைக்குழுவால் கட்டுப்படுத்த முடியவில்லை, ஆனால் எதிர்கால தேர்தல்களின் போது இந்த சிக்கல் குறித்து பரிசீலிக்கவுள்ளாதாக அவர் தெரிவித்தார்.

இதற்கிடையில், அதிகரித்து வரும் வேட்பாளர்களின் எண்ணிக்கையை கருத்தில் கொண்டு தேர்தல் ஆணைக்குழு முன்வைக்கும் மதிப்பீடுகளின் அடிப்படையில் நிதி ஒதுக்கீடு செய்ய தயாராக இருப்பதாக நிதி அமைச்சகம் உறுதியளித்துள்ளது.

“வாக்கு சீட்டில் வேட்பாளர்களின் எண்ணிக்கை அதிகமாக இருந்தால், நீடிப்பு தேவைப்படலாம். இது வாக்குப்பெட்டிகளின் எண்ணிக்கையை அதிகரிக்கவும், ஒரு வேட்பாளருக்கு சுமார் ரூ.100 மில்லியன் கூடுதல் செலவையும் ஏற்படுத்தக்கூடும்.

இருப்பினும், சமர்ப்பிக்கப்பட்ட மதிப்பீடுகளுக்கு அமைவாக நிதியளிப்பதற்கான ஏற்பாடுகள் செய்யப்பட்டு வருகின்றன” என நிதி இராஜாங்க அமைச்சர் ரஞ்சித் சியம்பலாபிட்டிய தெரிவித்தார்.