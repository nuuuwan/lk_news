කිලෝ 100ක මත්කුඩු ගාලු වරායට

ඊයේ (14) පොලිස් මත්ද්‍රව්‍ය නාශක කාර්යාංශය සහ නාවික හමුදාව ඒකාබද්ධව සිදුකළ වැටලීමකදී අත්අඩංගුවට ධීවරයින් 06 දෙනා සතුව තිබී පොලිස් භාරයට ගත් මත්ද්‍රව්‍ය ප්‍රමාණය කිලෝ ග්‍රෑම් 150 කට අධික බව නාවික හුමුදාව පවසයි.

පොලිස් මත්ද්‍රව්‍ය නාශක කාර්යාංශය සඳහන්කළේ  කාර්යාංශයේ බුද්ධි අංශ නිලධාරීන් ලබාදුන් තොරතුරකට අනුව මෙම වැටලීම සිදු කර ඇති බවය.

බහුදින ධීවර යාත්‍රාවක බඳ කොටසේ පොහොර උර හතරක බහා මෙම විෂ, මත්ද්‍රව්‍ය තොගය ප්‍රවාහනය කරමින් තිබූ බව එම කාර්යාංශය පවසයි.

එහි හෙරොයින් මත්කුඩු කිලෝ 150 කට අධික ප්‍රමාණයක් අඩංගුව ඇති බවට සැක කරන බව නාවික හමුදාව පවසයි.

බහු දින ධීවර යාත්‍රාව ගාල්ල වරායේ රඳවා තවදුරටත් පරීක්ෂා කිරීම් සිදුකරන බව නාවික හුමුදාව සඳහන් කළේය.

මත්කුඩු කිලෝග්‍රෑම් 100කට අධික ප්‍රමාණයක් සමග අත්අඩංගුවට ගත් සැකකරුවන් 6 දෙනෙකු ගාලු වරායට රැගෙනවිත් තිබේ.