ව්‍යාජ වීසා බලපත්‍රයකින් ප්‍රංශය බලා යාමට සිටි ශ්‍රී ලාංකිකයෙකු අත්අඩංගුවට

ව්‍යාජ ලෙස සකස් කළ ප්‍රංශ වීසා බලපත්‍රයක් භාවිතා කර ප්‍රංශය වෙත පළා යාමට තැත් කළ ශ්‍රී ලාංකික තරුණයෙකු ආගමන විගමන දෙපාර්තමේන්තු නිලධාරීන් විසින්  අත්අඩංගුවට ගෙන තිබේ.

ඉන්ඩිගෝ ගුවන් සේවයේ ඊ.-1196 දරන ගුවන් යානයෙන් ඉන්දියාවේ චෙන්නායි නුවර බලා පිටත්ව යාමට සූදානම්ව සිටියදී අදාළ පුද්ගලයා අත්අඩංගුවට ගෙන තිබේ.

එම පුද්ගලයාගෙන් ආගමන විගමන නිලධාරීන් සිදුකළ ප්‍රශ්න කිරීම් වලදී මතු වූ ගැටලු හේතුවෙන් සිදුකළ පරීක්ෂා කිරීම්වලදී සැකකරු සතුව තිබී ව්‍යාජ ලෙස සකස් කළ ප්‍රංශ වීසා බලපත්‍රයක් සොයාගෙන තිබේ.

ඔහු වැඩිදුර විමර්ශනය සදහා දේශසීමා ආවේක්ෂණ ඒකකයේ නිලධාරීන් වෙත යොමු කිරීමට පියවර ගෙන තිබේ.