බම්බලපිටියේදී බස් රථ දෙකක් ගැටෙයි

බම්බලපිටිය ඩුප්ලිකේෂන් මාර්ගයේ හින්දු විද්‍යාලය ආසන්නයේදී බස් රථ දෙකක් ගැටීමෙන් අනතුරක් සිදුව තිබේ.

කොළඹ සිට අලුත්ගම බලා ධාවනය වූ බස් රථයක් කොළඹ සිට ගල්කිස්ස දෙසට ධාවනය වූ බස් රථයක පසුපස ගැටී අනතුර සිදුව තිබුණි.

මාර්ගය අසළ නවතා තිබූ ලොරි රථයක් එක්වරම මාර්ගයට ඇතුළත් කිරීමෙන් අනතුරුව මෙම අනතුර සිදුව ඇති බවට පොලීසිය සැකපළ කරයි.

අනතුරින් කිසිවෙකුටත් තුවාල සිදුව නොමැති අතර බම්බලපිටිය පොලීසිය අනතුර සම්බන්ධයෙන් වැඩිදුර විමර්ශන සිදුකරයි.