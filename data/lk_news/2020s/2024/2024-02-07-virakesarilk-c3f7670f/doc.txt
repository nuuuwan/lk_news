நுவரெலியா மின்சார சபை அலுவலகத்திற்கு முன்பாக மதிய உணவு நேரத்தில் போராட்டம்!

போராட்டத்தில் கலந்து கொண்ட மின்சார சபை உத்தியோகத்தர்களை தன்னிச்சையாக பணி இடைநிறுத்தம் செய்தமை மற்றும் சம்பளம் மற்றும் கொடுப்பனவுகளை அதிகரிக்காமைக்கு எதிர்ப்பு தெரிவித்து இன்று புதன்கிழமை (07) நுவரெலியா மின்சார சபை அலுவலகத்திற்கு முன்பாக அதிகாரிகள் மற்றும் ஊழியர்கள் மதிய உணவு வேளையில் ஆர்ப்பாட்டத்தில் ஈடுபட்டனர்.

போராட்டத்தில் கலந்து கொண்டு பேசிய மின்சார சபை ஊழியர் சங்க நிர்வாகிகள், மின்சார சபை ஊழியர்களின் பிரச்சினைகளுக்கு தீர்வு காண கோரி 66 பேரை பணி நீக்கம் செய்து இடமாற்றம் செய்ததை வன்மையாக கண்டிப்பதாக தெரிவித்தனர்.

மின்சார சபைக்கு சொந்தமான சொத்துக்களை வெளிநாட்டு நிறுவனங்களுக்கு விற்று ஊழியர்களின் தியாகத்திற்கு ஏற்ற சம்பளம் வழங்காமல் கடும் நெருக்கடிக்கு உள்ளாகியுள்ளதாக தெரிவிக்கின்றனர்.