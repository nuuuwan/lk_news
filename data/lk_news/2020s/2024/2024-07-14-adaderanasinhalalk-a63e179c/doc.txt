හමාස් හමුදා ප්‍රධානියා ඉලක්ක කර ප්‍රහාරයක්

මානුෂික කලාපයක් වශයෙන් වෙන්කර තිබූ ගාසා තීරයේ ප්‍රදේශයක ඉලක්කයක් වෙත එල්ලකළ ඊශ්‍රායල ගුවන් ප්‍රහාරයකින් පලස්තීන වැසියන් 90ක් පමණ ජීවිතක්ෂයට පත්වී ඇති බව රොයිටර්ස් පුවත් සේවය වාර්තා කරයි.

ඊශ්‍රායලය පවසන්නේ හමාස් හමුදා ප්‍රධානියා වන මොහොමඩ් ඩෙයිෆ් ඉලක්ක කර එම ප්‍රහාරය එල්ලකළ බවයි.

මේ අතර ඊශ්‍රායල අගමැති බෙන්ජමින් නෙතන්යාහු පවසන්නේ එම ප්‍රහාරයෙන් ඩෙයිෆ් හෝ ඔහු සමග සිටි අනෙක් හමාස් හමුදා නිලධාරියා මියගියාද යන්න පැහැදිලි නැති බවයි.

ඔහු පවසන්නේ හමාස් සංවිධානය ට බලපෑම් එල්ල කිරීම මගින් ප්‍රාණ ඇපකරුවන් නිදහස් කර ගැනීමට අවස්ථාව උදාවිය හැකි බවයි.