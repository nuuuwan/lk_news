அநுராதபுரத்தில் மதுபோதையில் வாகனம் செலுத்திய 78 பேர் கைது !

அநுராதபுரம் பொலிஸ் வலயத்தில் மேற்கொள்ளப்பட்ட விசேட வாகன பரிசோதனையின் போது மதுபோதையில் வாகனம் செலுத்திய 78 பேரை பொலிஸார் கைது செய்துள்ளனர் என வலய போக்குவரத்து பிரிவின் உயர் பொலிஸ்  அதிகாரி ஒருவர் தெரிவித்தார்.

பண்டிகைக் காலத்தில் விபத்துக்களை கட்டுப்படுத்தும் நோக்கில் பதில் பொலிஸ் மா அதிபர் அவர்களின் ஆலோசனைக்கு அமைவாக  நாடளாவிய ரீதியில் மேற்கொள்ளப்படும் விசேட வாகன பரிசோதனைக்கு அமைவாக கடந்த 24 ஆம் திகதி தொடக்கம் 30 ஆம் திகதி வரையான காலப்பகுதியில் அநுராதபுரம் பொலிஸ் வலயத்தின் 28 பொலிஸ் நிலையங்களை மையப்படுத்தி மேற்கொள்ளப்பட்ட விசேட வாகன பரிசோதனையின் போதே மதுபோதையில் வாகனம் செலுத்திய 78 சாரதிகளை பொலிஸார் கைது செய்துள்ளனர்.

விபத்தினை ஏற்படுத்தும் வகையில் கவனயீனமான முறையில் வாகனம் செலுத்துதல் அதிக வேகத்தில் வாகனத்தினை செலுத்திய மற்றும் ஆசண பாதுகாப்பு பட்டி அணியாமல் வாகனம் செலுத்திய வீதி சட்டதிட்டங்களை மீறிய வேறு வாகன குற்றங்கள் தொடர்பாக 2,000 த்திற்கும் அதிகமானவர்களுக்கு எதிராக சட்டம் அமுல் படுத்தப்பட்டுள்ளது என அநுராதபுரம் வலய போக்குவரத்து பொலிஸ் பிரிவின் உயர் பொலிஸ் அதிகாரி மேலும் தெரிவித்தார்.