ආදුරුප්පුවීදියේ වෙඩිතැබීමට තවත් සැකකරුවෙක් අත්අඩංගුවට

කොළඹ ආදුරුප්පුවීදිය පොලිස් වසමේදී පසුගිය 24 වනදා පුද්ගලයෙකු වෙඩිතබා ඝාතනය කිරීමේ සම්බන්ධයෙන් තවත් සැකකරුවෙකු අත්අඩංගුවට ගෙන තිබේ.

එම සැකකරුවෙකු ඊයේ (31) රාත්‍රියේ ගිරිඋල්ල දඹදෙනිය ප්‍රදේශයේදී ආදුරුප්පුවීදිය පොලීසියේ නිලධාරීන් විසින් අත්අඩංගුවට ගෙන තිබුණි.

ඔහුගෙන් සිදුකළ ප්‍රශ්න කිරීම් හමුවේ හෙළිවූ කරුණු මත වෙඩි තැබීමට භාවිත කළ බවට සැකකෙරෙන රිවෝල්වර් වර්ගයේ ගිනි අවියක් ද සොයාගෙන ඇත.

මේ අතර එම සිද්ධිය සම්බන්ධයෙන් මීට පෙර අත්අඩංගුවට ගත් සැකකරු රක්ෂිත බන්ධනාගාරගත කර තිබේ.

අදාළ සැකකරුව පිස්තෝල අවියක්ද සමග අත්අඩංගුවට ගෙන තිබූ අතර සැකකරුව පෙබරවාරි 13 වනදා දක්වා රක්ෂිත බන්ධනාගාරගත කර ඇත.