සජබ කෘත්‍යාධිකාරී රැස්වීම ජනවාරි මුල

සමගි ජන බලවේගයේ කෘත්‍යාධිකාරී මණ්ඩල රැස්වීම ලබන වසරේ ජනවාරි මුල් සතියේදී පැවැත්වීම සැලසුම් කර ඇති බව සමගි ජන බලවේගයේ පාර්ලිමේන්තු මන්ත්‍රී , විපක්ෂයේ ප්‍රධාන සංවිධායක ගයන්ත කරුණාතිලක මහතා 'අද'ට පැවසීය.

පසුගියදා අවසන් වූ මහ මැතිවරණයෙන් පසු මෙතෙක් පක්ෂ කෘත්‍යාධිකාරී මණ්ඩලය රැස්ව නොමැති බව ඒ මහතා සඳහන් කළේය.

ඒ අනුව ජනවාරි මාසයේ මුල් සතියේ රැස්වන බවත්, එහිදී පක්ෂයේ ඉදිරි කටයුතු මෙන්ම දේශපාලන කටයුතු සම්බන්ධයෙන් පුළුල් ලෙස සාකච්ඡා කිරීමට නියමිතව ඇත.

මේ අතර ජනවාරි පළමු පාර්ලිමේන්තු රැස්වීම ජනවාරි 07 වැනිදා පැවැත්වෙන බවත්, ඒ අනුව පාර්ලිමේන්තු කටයුතු සම්බන්ධයෙන් සාකච්ඡා කිරීමට සමගි ජන බලවේගයේ මන්ත්‍රී කණ්ඩායම ජනවාරි 06 වැනිදා රැස්වන බවත් ගයන්ත කරුණාතිලක මහතා වැඩිදුරටත් සඳහන් කළේය.