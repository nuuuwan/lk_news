හෙට සහ අනිද්දා විශේෂ ඩෙංගු මර්දන වැඩසටහනක්

පසුගිය දිනවල පැවති අයහපත් කාලගුණයත් සමග ඇතිවු ගංවතුර තත්ත්වය හේතුවෙන් ඩෙංගු මදුරුවන්ගේ බෝවීම අවම කිරීම සදහා විශේෂ ඩෙංගු මර්දන වැඩසටහනක් ක්‍රියාත්මක කිරීමට පියවර ගෙන තිබේ.

ජාතික ඩෙංගු මර්දන ඒකකය පැවසුවේ බස්නාහිර පළාත කේන්ද්‍රකර ගනිමින් මෙය ක්‍රියාත්මක බවය.

එහි අධ්‍යක්ෂ සුදත් සමරවීර මහතා පැවසුවේ ඒ අනුව කොළඹ, ගම්පහ, කළුතර සහ පුත්තලම දිස්ත්‍රික්කයන් තුළ මෙම වැඩසටහන් ඊයේ අද සහ හෙට දිනයන් තුළ ක්‍රියාත්මක බවය.

එමෙන්ම මේ වසරේ මුල් මාස තුන තුළ ඩෙංගු රෝගීන්ගේ වර්ධනයක් පෙන්නුම් කළ බවද ඔහු පැවසුවේය.