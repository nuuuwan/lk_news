ජීවිතයක් බිලිගත් අනියම් පෙම

මොරටුව පොලිස් වසමේ කටුබැද්ද දන්දෙණිය වත්ත ප්‍රදේශයේ දී පෞද්ගලික ආරවුලක් හේතුවෙන් දෙපිරිසක් අතර ඇති වූ ගැටුමක දී තියුණු ආයුධයකින් ඇන පුද්ගලයෙකු ඝාතනය කර තිබේ.

අනියම් ප්‍රේම සබඳතාවයක් හේතුවෙන් එම ආරවුල හට ගෙන ඇතැයි වාර්තා වේ.

එම ප්‍රදේශයේ පදිංචි 25 හැවිරිදි තරුණයෙකු විසින් අදාළ ඝාතනය සිදුකර ඇති අතර, ඝාතනයට ලක්ව ඇත්තේ 27 හැවිරිදි හර්ෂණ කුමාර නැමැති අයෙකි.

අදාළ ගැටුම් තවත් පුද්ගලයෙකු තුවාල ලබා කළුබෝවිල රෝහලට ඇතුළත් කර ඇත.

ඝාතනය සම්බන්ධයෙන් තරුණයෙකු අත්අඩංගුවට ගෙන ඇති අතර, ඔහුගේ පුංචි අම්මා සමග මිය ගිය තරුණයා අනියම් සබඳතාවයක් පවත්වා ඇති බව අනාවරණය වී තිබේ.

සැකකරුව හෙට (13) මොරටුව මහෙස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.