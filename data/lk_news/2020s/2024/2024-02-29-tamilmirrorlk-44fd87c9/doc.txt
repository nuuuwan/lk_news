”நியமிக்கும் முன் அவருக்கெதிரான வழக்குகளை பரிசீலித்திருக்கலாம்”

தேசபந்து தென்னகோனை பொலிஸ்மா அதிபராக நியமிக்கும்போது அவருக்கு எதிராக நிலுவையில் உள்ள நீதிமன்ற வழக்குகள் பரிசீலிக்கப்பட்டிருக்க வேண்டும் என்று ஐக்கிய மக்கள் சக்தி கட்சி இன்று குற்றம் சாட்டியுள்ளது.

"இலங்கை வரலாற்றில் முதன்முறையாக பல நீதிமன்ற வழக்குகளை எதிர்கொண்டுள்ள ஒருவர் பொலிஸ் மா அதிபராக நியமிக்கப்பட்டுள்ளார். நிலுவையில் உள்ள நீதிமன்ற வழக்குகளை இந்த நியமனத்தை செய்யும் போது பரிசீலித்திருக்க வேண்டும்" என SJB பொதுச் செயலாளர் ரஞ்சித் மத்தும பண்டார, இன்று அறிக்கையொன்றின் மூலம்  தெரிவித்துள்ளார்.

"அரகலயவின் போது ஜனாதிபதி மாளிகையில் காணப்பட்ட பணம் காணாமல் போனமை தொடர்பில் தற்போதைய பொலிஸ் மா அதிபர் சந்தேக நபராக குற்றம் சாட்டப்பட்டுள்ளார். ஊடகவியலாளர்களை துன்புறுத்தியதாகக் கூறப்படும் மனித உரிமை மீறல் மனுக்கள் அவருக்கு எதிராக தாக்கல் செய்யப்பட்டுள்ளன," என்று அவர் மேலும் கூறினார்.