එංගලන්තයට ජය

එංගලන්තය සහ සම-සත්කාරක බටහිර ඉන්දීය කොදෙව් අතර පැවති 20යි 20 ලෝක කුසලාන තරගාවලියේ "සුපර් 8" තරගයෙන් පහසු ජයක් වාර්තා කිරීමට එංගලන්තය සමත් විය.

ශාන්ත ලුසියා හි පැවති එම තරගයෙන් පළමුව පන්දුවට පහරදුන් කොදෙව්වෝ සිය ඉනිම සඳහා කඩුලු 4ක් දැවී ලකුණු 180ක් රැස් කළේය.

ඊට පිළිතුරු ලෙස එංගලන්ත කණ්ඩායම පන්දු ඕවර 17.3කදී ජයග්‍රහණය සඳහා අවශ්‍ය ලකුණු 181 රැස්කළේය.

එහිදී ඔවුන්ගේ දැවී ගියේ කඩුලු 2ක් පමණි. ඒ අනුව මෙම තරගය කඩුලු 8කින් ජයගැනීමට එංගලන්තය සමත්විය.