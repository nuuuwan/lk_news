සමාජ මාධ්‍යයේ දැන් වනිඳුට වඩා හොඳ ක්‍රීඩකයෝ ඉන්නවා - හරීන්

සමාජ මාධ්‍ය තුළ විවේචන එල්ල වූ පමණින් ක්‍රිකට් ක්‍රීඩකයින් වෙනස් කිරීමට හැකියාවක් නොමැති බව ක්‍රීඩා අමාත්‍ය හරීන් ප්‍රනාන්දු මහතා පවසයි.

අද කොළඹදී ප්‍රවෘත්ති සාකච්ඡාවක් පවත්වමින් ක්‍රීඩා අමාත්‍යවරයා කියා සිටියේ ඉකුත් තරග දෙකේ පරාජය පදනම් කරගනිමින් ශ්‍රී ලංකා ක්‍රීඩකයන් හෑල්ලුවට ලක්කිරීම අසාධාරණ බවය.

පසුගියදා නව නියෝග පනවමින් නිකුත් කළ ගැසට් නිවේදනයෙන් ක්‍රිකට් ආයතනයේ නිලධාරීන්ගේ ධුර කාලය දීර්ඝ කර ඇතැයි ඇතැමුන් එල්ල කරන චෝදනා පදනම් විරහිත අසත්‍ය ඒවා බවද ක්‍රීඩා අමාත්‍ය හරීන් ප්‍රනාන්දු මහතා පවසයි.

"නොදන්න මඟුල්වලට එක එක හෑලි ලියන උන්ට නම් අම්මපා මොකක්ද කරන්නේ කියලා තමයි කල්පනා කරන්නේ. ක්‍රීඩාව දැන් වැටිලා. සමාජ මාධ්‍ය බැලුවොත් සියලුදෙනා දැන් වනිඳුටත් වැඩිය හොඳට ක්‍රීඩා කරන්න පුළුවන් අය. කොහෙවත් යන කීබෝඩ් වීරයන්ගේ කීමට ක්‍රිකට් වෙනස් කරන්න ගියොත් සති පතා වෙනස් කරන්න වෙන්නේ."