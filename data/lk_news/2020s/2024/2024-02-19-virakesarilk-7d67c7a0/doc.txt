அரச மருத்துவமனைகளில் மிகவும் அவசியமான மருத்துவ உபகரணங்களுக்கு தட்டுப்பாடு - தொழிற்சங்கம்

அரசாங்க மருத்துவமனைகளில் சத்திரகிசிச்சை உபகரணங்கள் உட்பட மிகவும் அவசியமான மருத்துவ உபகரணங்களிற்கு பெரும் பற்றாக்குறை  நிலவுவதாக சுகாதார தொழில்துறை தொழிற்சங்கங்கள் தெரிவித்துள்ளன.

மருத்துவ மற்றும் சிவில் உரிமைகளிற்கான மருத்துவ ஒன்றியத்தின் தலைவர் வைத்தியர் சமல் சஞ்சீவ தெரிவித்துள்ளார்.

மிகவும் அவசியமான சத்திரகிசிச்சை உபகரணங்களிற்கு பற்றாக்குறை  காணப்படுகின்றது 3800 முதல் 5800 வரையிலான உபகரணங்கள்  முற்றாக முடிவடைந்துவிட்டன எனவும் அவர் தெரிவித்துள்ளார்.

அவசர சேவைகளிற்கு தேவையான மருத்துவஉபகரணங்களும் பற்றாக்குறையாக உள்ளன என மேலும் தெரிவித்துள்ள அவர் இதன் காரணமாக கடும் கரிசனை ஏற்பட்டுள்ளது எனவும் குறிப்பிட்டுள்ளார்.

இதேவேளை இது குறித்து கருத்து தெரிவித்துள்ள சுகாதார அமைச்சு அதிகாரியொருவர் உபகரணங்கள் இன்மையால்சத்திரசிகிச்சைகள் நிறுத்தப்பட்டதாக உத்தியோகபூர்வமான தகவல்கள்எவையும் கிடைக்கவில்லை என தெரிவித்துள்ளார்.