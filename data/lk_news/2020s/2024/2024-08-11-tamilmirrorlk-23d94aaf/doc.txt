ஜனாதிபதிக்கு சவால் விடுக்கின்றார் பழனி திகாம்பரம்

ஜனாதிபதி ரணில் விக்ரமசிங்கவுக்கு எதிர்வரும் தேர்தலில் மக்கள் தகுந்த பதிலடியை வழங்குவார்கள் என தொழிலாளர் தேசிய சங்கத்தின் தலைவரும் பாராளுமன்ற உறுப்பினருமான பழனி திகாம்பரம் தெரிவித்துள்ளார்.

ஹட்டனில் நேற்று (10) இடம்பெற்ற செய்தியாளர் சந்திப்பில் கலந்துகொண்ட போதே அவர் இதனைக் குறிப்பிட்டுள்ளார்.

ஜனாதிபதித் தேர்தலில் தொழிலாளர் தேசிய சங்கம் மற்றும் தொழிலாளர் தேசிய முன்னணி ஆகியன சஜித் பிரேமதாசாவை ஆதரிக்கத் தீர்மானித்துள்ளன.

பெருந்தோட்டத் தொழிலாளர்களுக்கு நாளாந்த வேதனமாக 1,700 ரூபாய் பெற்றுக் கொடுக்கப்படும் என ஜனாதிபதியும், மனுசவும் வீரவசனம் பேசினர். வேதனம் தொடர்பில், பொய்யான வாக்குறுதிகளை வழங்கியுள்ளனர்.

எனினும் அந்த வேதன உயர்வு இன்னும் கிடைக்கப் பெறவில்லை. அவர்கள் இருவரும் பொய்யர்கள் என்பது உறுதியாகியுள்ளது.

முடிந்தால் மலையக மக்களின் வாக்குகளைப் பெற்றுக்காட்டுமாறு ஜனாதிபதிக்கு சவால் விடுக்கின்றேன் எனப் பழனி திகாம்பரம் குறிப்பிட்டுள்ளார். R