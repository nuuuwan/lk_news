குடாவெல்ல கடலில் குளிக்கச் சென்ற ஒருவர் உயிரிழப்பு : மற்றையவர் மாயம் !

ஹம்பாந்தோட்டை , குடாவெல்ல மோதரவத்த கடலில் குளிக்கச்சென்ற ஒருவர் உயிரிழந்துள்ளதுடன் மற்றையவர் காணாமல் போயுள்ளதாக பொலிஸார் தெரிவித்தனர்.

இவ்வாறு கடலில் குளிக்கச்சென்றவரில் களுத்துறையைச் சேர்ந்த 35 வயதான ஆணின் சடலம் மீட்கப்பட்டுள்ளதாகவும் கம்புறுப்பிட்டியவைச் சேர்ந்த 25 வயதுடைய ஆணொருவர் காணாமல்போயுள்ளதாகவும் பொலிஸார் தெரிவித்தனர்.

5 பேர் அடங்கிய குழுவினர் குறித்த பகுதிக்கு வருகை தந்ததாகவும் அதில் மூவர் கடலில் குளிக்கச் சென்ற போதே இந்த விபத்து இடம்பெற்றுள்ளதாகவும் தெரியவருகின்றது.