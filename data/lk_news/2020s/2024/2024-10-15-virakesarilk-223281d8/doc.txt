தமிழில் இசையமைப்பாளராக அறிமுகமாகும் நட்சத்திர வாரிசு

கர்நாடக இசையில் தனித்துவமான வாய்ப்பாட்டு கலைஞராகவும், திரையிசையில் பின்னணி பாடகியாகவும் புகழ்பெற்ற பாம்பே  ஜெயஸ்ரீயின் வாரிசான அம்ரித் ராம்நாத் , தமிழில் இசையமைப்பாளராக அறிமுகபாகிறார். இதற்கான அதிகாரப்பூர்வமான அறிவிப்பு வெளியிடப்பட்டிருக்கிறது.

'எட்டு தோட்டாக்கள்' படத்தை இயக்கிய இயக்குநர் ஸ்ரீ கணேஷ் இயக்கத்தில் தயாராகி வரும் பெயரிடப்படாத திரைப்படத்தில் நடிகர் சித்தார்த் கதையின் நாயகனாக நடித்து வருகிறார்.

'மாவீரன்' எனும் வெற்றி படத்தை தயாரித்த சாந்தி டாக்கீஸ் நிறுவனத்தின் சார்பில் தயாரிப்பாளர் அருண் விஷ்வா தயாரித்து வரும் இந்த திரைப்படத்தின் படப்பிடிப்பு பணிகள் விறுவிறுப்பாக நடைபெற்று வருகிறது.

இந்நிலையில் இந்த திரைப்படத்திற்கு புதுமுக இசை கலைஞர் அம்ரித் ராம்நாத் இசையமைப்பாளராக ஒப்பந்தம் செய்யப்பட்டிருக்கிறார்.

இவரது இசையில் வெளியான 'ஞாபகம்' எனத் தொடங்கும் பாடல் ஒன்று இணையத்தில் வெளியாகி பெரும் வரவேற்பினை பெற்று வருகிறது.

இந்நிலையில் 'சித்தார்த் 40' என தற்காலிகமாக பெயரிடப்பட்டிருக்கும் இந்த திரைப்படத்தில் அவர் இசையமைப்பாளராக பணியாற்றுகிறார்.

இசை ஞானம் மிக்க பாடகி பாம்பே ஜெயஸ்ரீயின் வாரிசு என்பதால் இவருடைய இசையில்  ஏற்கெனவே சுயாதீன பாடல்கள் வெளியாகி வரவேற்பை பெற்றிருப்பதால் தமிழில் இவருடைய வரவு நல்வரவாக இருக்கும் என அவதானிக்கப்படுகிறது.