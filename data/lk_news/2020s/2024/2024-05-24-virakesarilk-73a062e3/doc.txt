சுயேச்சை ஜனாதிபதி வேட்பாளராக பொன்சேக்கா…! ; வாக்களிக்கப் போகும் தரப்பினர் யார்?

2009 ஆம் ஆண்டு விடுதலை புலிகளுக்கு எதிரான யுத்தம் முடிவுக்கு வந்ததும் புலிகளை வெற்றி கொள்வதற்கான வியூகங்களை யார் வகுத்தது என்ற போட்டி மனப்பான்மை  ராஜபக்ச சகோதரர்களுக்கும்  இராணுவத் தளபதி சரத் பொன்சேக்காவுக்கும் எழுந்தது. குளிர்சாத அறைகளுக்குள் அமர்ந்து கொண்டு உத்தரவுகளைப் பிறப்பித்த அதிகாரிகளை விட களத்தில் சமர் செய்த இராணுவ வீரர்களே நாட்டை காத்தனர். அவர்களுக்கே கெளரவம் செலுத்தப்படல் வேண்டும் என இராணுவத்தளபதி  சரத் பொன்சேக்கா தெரிவித்திருந்தார். அவர் பாதுகாப்பு அமைச்சின் செயலாளராக விளங்கிய கோட்டாபய ராஜபக்சவையே அவ்வாறு மறைமுகமாக சுட்டிக்காட்டினார். நாட்டின் சிங்கள பெளத்த மக்கள் போர் வெற்றிக்கு சரத் பொன்சேக்காவே காரணகர்த்தா என நினைத்தனர். அவர் மகிந்தவை விட புகழ்பெற்று விடுவார் என்று நினைத்த ராஜபக்ச சகோதரர்கள் அவரை இராணுவத்தளபதி பதவியிலிருந்து விலகக்கோரி, அதை விட குறைந்த அதிகாரமும் அந்தஸ்த்தும் கொண்ட  பாதுகாப்பு ஆளணித் தலைவர் பதவிக்கு    உயர்த்தப்பட்டார். அதன் பின்னரே பொன்சேக்கா  தனது ஓய்வை அறிவித்து விட்டு ராஜபக்சகளுக்கு எதிராக  ஜனாதிபதி தேர்தலில் களமிறங்கினார்.