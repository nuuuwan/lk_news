இணையதள ஆபாசங்களை மையப்படுத்திய 'கருப்பு பெட்டி'

தயாரிப்பாளரும், நடிகருமான கே. சி. பிரபாத் முதன்மையான வேடத்தில் நடித்திருக்கும் 'கருப்பு பெட்டி' எனும் திரைப்படம் , பாலியல் துன்புறுத்தல் தொடர்பான இணையதள குற்றங்களை மையப்படுத்திய படைப்பு என படக் குழுவினர் தெரிவித்துள்ளனர்.

இயக்குநர் எஸ். தாஸ் இயக்கத்தில் உருவாகி இருக்கும் 'கருப்பு பெட்டி' எனும் திரைப்படத்தில் கே. சி. பிரபாத், தேவிகா வேணு, சரவண சக்தி உள்ளிட்ட பலர் நடித்திருக்கிறார்கள்.

இணையதள குற்றங்களை மையப்படுத்தி தயாராகி இருக்கும் இந்த திரைப்படத்தை ஜே கே ஃபிலிம் புரொடக்ஷன்ஸ் எனும் நிறுவனம் தயாரித்திருக்கிறது.

எதிர்வரும் 18 ஆம் திகதியன்று உலகம் முழுவதும் பட மாளிகையில் வெளியாகும் இந்த திரைப்படத்தைப் பற்றி இயக்குநர் பேசுகையில், '' தகவல் தொழில்நுட்ப துறையின் அபிரிமிதமான வளர்ச்சியின் காரணமாக பெண்களின் ஆபாச படங்கள் மற்றும் அந்தரங்கம் தொடர்பான குற்றங்கள் அதிகரித்திருக்கிறது.

இதனால் பாதிக்கப்பட்ட பெண் தற்கொலை செய்து கொள்கிறார். இந்த தற்கொலைக்கு காரணமானவர்கள் மீது காவல்துறை வழக்கு பதிவு செய்து விசாரிக்கிறது.  உண்மையான குற்றவாளி தண்டிக்கப்பட்டாரா ?இல்லையா? என்பதுதான் படத்தின் கதை. '' என்றார்.