உண்மை ஐக்கியம் நல்லிணக்க ஆணைக்குழுவை அமைப்பதற்கான சட்டமூலத்தை முன்னெடுக்கும் நடவடிக்கைகளை அரசாங்கம் கைவிடவேண்டும் -  சர்வதேச நிபுணர்கள் வேண்டும்

உண்மை; ஐக்கியம் நல்லிணக்கம்  தொடர்பான ஆணைக்குழுவை அமைப்பதற்கான சட்டத்தை உருவாக்கும் பணிகளை முன்னெடுப்பதை இலங்கை அரசாங்கம் கைவிடவேண்டும்  என நிலைமாற்றுகால  நீதி மற்றும் மனித உரிமைகள் தொடர்பான சர்வதேசநிபுணர்கள் கூட்டாக வேண்டுகோள் விடுத்துள்ளனர்

இலங்கையில் போரினால் பாதிக்கப்பட்டவர்கள் மற்றும் சிவில் சமூகத்தினருக்கு ஆதரவை வெளியிடும் வகையில்  போரினால் பாதிக்கப்பட்டவர்கள் மற்றும் சிவில் சமூகத்தினர் வெளியிட்டுள்ள முன்வைத்துள்ள வேண்டுகோள்களை செவிமடுக்குமாறும் ஆராயுமாறும் நிலைமாற்றுக்கால நீதி மற்றும் மனித உரிமைகள் தொடர்பான சர்வதேச நிபுணர்கள் வேண்டுகோள் விடுத்துள்ளனர்.

எந்த உள்நாட்டு  உண்மை மற்றும் நல்லிணக்க ஆணைக்குழுவிலும் சர்வதேச பங்களிப்பு காணப்படவேண்டும் என்ற அவர்களின் வேண்டுகோளை அரசாங்கம் தீவிரமாக ஆராயவேண்டும் என தெரிவித்துள்ள சர்வதேச நிபுணர்கள் உள்நாட்டு பொறிமுறை மூலம் மாத்திரம் உண்மையை நிலைநாட்ட முடியாது என்பதே பரந்துபட்ட நம்பிக்கை எனவும்அவர்கள் தெரிவித்துள்ளனர்.

இலங்கையில் யுத்தத்தினால் பாதிக்கப்பட்டவர்களிற்கு உண்மை மற்றும் நீதியை உறுதி செய்வதற்காக ஐக்கியநாடுகளின் உண்மையை கண்டறியும் செயற்பாடுகளுடன் இலங்கை இணைந்து செயற்படவேண்டும் நிலைமாற்றுக்கால நீதி விடயத்தில் அனுபவம் உள்ள அனுபவம் உள்ள வெளிநாட்டு அரசாங்கங்கள் இந்த உண்மைஐக்கிய மற்றும் நல்லிணக்க ஆணைக்குழுவை பாதிக்கப்பட்டோர் எதிர்ப்பதால்  இலங்கை அரசாங்கத்தின் முயற்சிகளிற்கு உதவக்கூடாது எனவும் அவர்கள் வேண்டுகோள் விடுத்துள்ளனர்.

உண்மை நல்லிணக்கம் ஐக்கியம் தொடர்பான ஆணைக்குழுவை அமைப்பதற்கான  இலங்கை அரசாங்கத்தின் முயற்சிகள் குறித்து நிலைமாற்று;கால நீதி மற்றும் மனித உரிமைகள் தொடர்பான சர்வதேநிபுணர்கள் கூட்டாக கரிசனை வெளியிட்டுள்ளனர்.

இலங்கையில் யுத்தத்தினால் பாதிக்கப்பட்ட வடக்குகிழக்கின் மக்களும் சிவில் சமூகத்தினரும் உத்தேச உண்மை நல்லிணக்கம் ஐக்கியம் தொடர்பான ஆணைக்குழு குறித்து பல தடவை வெளியிட்டுள்ள எதிர்ப்புகளிற்கு பதிலளிக்கும் விதத்திலேயே இந்த அறிக்கையை வெளியிடுவதாக  சர்வதேச நிபுணர்கள் தெரிவித்துள்ளனர்.

உத்தேச ஆணைக்குழுவின் இடைக்கால செயலகத்தின் பணிப்பாளர் நாயகத்திற்கு மே 7ம் திகதி எழுதிய கடிதத்தில் இறுதியாக பல அமைப்புகளும் தனிநபர்களும் தங்கள் ஆட்சேபனையை வெளிப்படுத்தியிருந்தனர் என சர்வதேச நிபுணர்கள் தெரிவித்துள்ளனர்.

நீதியை வழங்குவதில் மிகமோசமான விதத்தில் செயற்பட்டுள்ள தோல்வியடைந்துள்ள பல ஆணைக்குழுக்கள் காரணமாக ஏற்பட்டுள்ள நம்பிக்கையின்மையும் அத்துடன் சர்வதேச மனித உரிமை சட்டங்கள் மற்றும் நிலைமாற்றுகாலநீதி நியமங்களின் கீழ் தனக்குள்ள கடப்பாடுகளை நிறைவேற்றுவதில் தற்போதைய அரசதலைமைத்துவத்தின் செயற்பாடுகள் எதிர்பார்ப்புகளை நிறைவேற்றும் விதத்தில் காணப்படாமையும் உண்மை ஐக்கியம் மற்றும் நல்லிணக்கம் குறித்து ஆட்சேபணை வெளியிடப்படுவதற்கான காரணம்என சர்வதேச நிபுணர்கள் தெரிவித்துள்ளனர்.

ஐக்கிய நாடுகள் மனித உரிமை பேரவையின் தீர்மானம் குறித்த இலங்கையின் அர்ப்பணிப்பின் அடிப்படையில் ஏற்படுத்தப்பட்ட காணாமல்போனோர் அலுவலகம் இழப்பீடுகளிற்கான அலுவலகம் ஆகியவற்றின்மீதான நம்பிக்கையின்மையும்  உண்மை ஐக்கியம் நல்லிணக்க ஆணைக்குழு குறித்து ஆட்சேபணைகள் வெளியிடப்படுவதற்கான காரணம் எனவும அவர்கள் குறிப்பிட்டுள்ளனர்.

இந்த இரு அலுவலகங்களும் தற்போது செயல் இழந்துள்ளன.மேலும் அரசாங்கத்தின் வன்முறைகளை உரிமை மீறல்களை தொடர்ந்தும் அரசாங்கம் நிராகரிப்பதும் 2017ம் ஆண்டு கலந்தாலோசனை செயலணியில் தெரிவிக்கப்பட்ட விடயங்களை நடைமுறைப்படுத்தாமையும் ஒரு காரணம் என சர்வதேச நிபுணர்கள் தெரிவித்துள்ளனர்.

இவ்வாறான ஆணைக்குழுவை ஏற்படுத்தமுயலும் அரசாங்கம் கடந்தகால மனித உரிமை துஸ்பிரயோகங்கள் குறித்து தீவிர விசாரணையை முன்னெடுப்பதற்கான தனது உறுதிப்பாட்டை வெளிப்படுத்தவேண்டும்எனவும் அவர்கள் வேண்டுகோள் விடுத்துள்ளனர்.

காணாமல்போனோர் அலுவலகம் மூலம் பாதிக்கப்பட்டோர் மத்தியில் நம்பிக்கையை வளர்க்கும் அதேவேளை ஒன்றுகூடுவதற்கான ஆர்ப்பாட்டங்களில் ஈடுபடுவதற்காக அவர்களின் உரிமையை அங்கீகரிப்பதன் மூலம் கலந்தாலோசனைகளில் ஈடுபடுவதன் மூலம் இதனை செய்வதற்கான வாய்ப்பு அரசாங்கத்திற்கு கிடைத்தது எனினும் அரசாங்கம் இதனை நிறைவேற்ற தவறிவிட்டது. என சர்வதேச நிபுணர்கள் குறிப்பிட்டுள்ளனர்.