அவுஸ்திரேலிய திரும்புகின்றார் ஜூலியன் அசஞ்சே

விக்கிலீக்ஸ் ஸதாபகர்களில் ஒருவரான ஜூலியன் அசஞ்சே நாடு திரும்பவுள்ளமை குறித்து அவுஸ்திரேலிய பிரதமர் அன்டனி அல்பெனிஸ் மகிழ்ச்சி வெளியிட்டுள்ளார்.

நாடாளுமன்றத்தில் ஆற்றிய உரையில் இதனை தெரிவித்துள்ள அவர் தனது குடும்பத்தினருடன் இணைவதற்காக அவர் அவுஸ்திரேலியா நோக்கி வந்துகொண்டிருக்கின்றார் என்பது குறித்து மகிழ்ச்சியடைகின்றேன் என குறிப்பிட்டுள்ளார்.

அவரது நடவடிக்கைகள் பற்றிபல கருத்துக்கள் இருக்கலாம் ஆனால் அவரது விவகாரம் நீண்டநாட்கள் நீடித்துள்ளது என அவுஸ்திரேலிய பிரதமர் தெரிவித்துள்ளார்.

அவரை தொடர்ந்து தடுத்துவைப்பதால் எந்த பலனும் கிடைக்கப்போவதில்லை என நான் தொடர்ச்சியாக தெரிவித்துவந்துள்ளேன்இநாங்கள் பதவியேற்ற பின்னர்  கடந்த இரண்டு வருடங்களாக எங்கள் அரசாங்கம் இந்த விடயத்திற்கு தீர்வை காண்பதற்காக பல மட்டங்களில் பேச்சுவார்த்தைகளை மேற்கொண்டது என அவுஸ்திரேலிய பிரதமர் தெரிவித்துள்ளார்.உரிய வழிமுறைகள் அனைத்தையும் பயன்படுத்தினோம் என அவர் குறிப்பிட்டுள்ளார்.

விக்கிலீக்ஸ் நிறுவுனர்Julian Assange  அமெரிக்க நீதிமன்ற விசாரணைகளின் பின்னர் முழுமையாக விடுதலை செய்யப்பட்டுள்ளார். இன்று மாலை அவர் ஆஸ்திரேலியா திரும்புகின்றார். இதனையடுத்து இன்றிரவு கன்பராவில் விசேட ஊடக சந்திப்பொன்றும் ஏற்பாடு செய்யப்பட்டுள்ளது.

தன்னை விடுதலை செய்வதாக அமெரிக்கா உத்தரவாதம் அளித்தால் அமெரிக்காவை உளவு பார்த்தது இராணுவ ரகசியங்களை வெளியிட்டது உள்ளிட்ட குற்றச்சாட்டுகளை துரடயைn யுளளயபெந ஒப்புக்கொண்டார்.

இந்த ஒப்பந்தம் ஏற்கப்பட்டதை அடுத்து நேற்று முன்தினம் இரவு லண்டன் சிறையில் இருந்து விடுவிக்கப்பட்ட ஜூலியன் அசஞ்சே Julian Assange  இன்று அமெரிக்கா புறப்பட்டார்.

அமெரிக்காவின் பசுபிக் தீவுகள் பிராந்தியமான சைபன் நீதிமன்றத்தில் ஆஜரான நிலையில் ஜூலியன் அசஞ்சே Julian Assange மீதான குற்றச்சாட்டுகள் குறித்த விசாரணை 3 மணிநேரம் நடைபெற்றது.

இதன்போது அமரிக்காவை உளவு பார்த்தது இராணுவ ரகசியங்களை கசியவிட்டது உள்ளிட்டவற்றை நீதிபதியின்முன் ஒப்புக்கொண்ட அசாஞ்சே அமெரிக்க அரசியல் அமைப்புச் சட்டத்திலேயே பேசுவதற்கான சுதந்திரம் அளிக்கப்பட்டுள்ள நிலையில் தான் செய்தது எப்படி குற்றமாகும் என்று வாதிட்டார்.

விசாரணையின் இறுதியில் ஜூலியன் அசஞ்சே Julian Assange குற்றவாளிதான் என்று தீர்ப்பளித்த நீதிபதி ஏற்கனவே லண்டன் சிறையில் தண்டனைக் காலத்தை அனுபவித்ததால் அவரை விடுதலை செய்வதாக தீர்ப்பளித்தார்