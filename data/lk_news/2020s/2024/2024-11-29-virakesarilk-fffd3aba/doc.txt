கட்டுநாயக்க விமான நிலையத்திற்கு ஜப்பானிய உதவி !

ஜப்பானிய அரசாங்கத்தினால் நன்கொடையாக வழங்கப்பட்ட 8.4 மில்லியன் அமெரிக்க டொலர் பெறுமதியான பொருட்கள் மற்றும் உபகரணங்கள் இன்று வெள்ளிக்கிழமை (29)  கட்டுநாயக்க விமான நிலைய தங்கப் பாதை முனையத்தில் இடம்பெற்ற நிகழ்வில் விமான நிலைய அதிகாரிகளிடம் கையளிக்கப்பட்டன.

இந்த நன்கொடைகளில் ஆம்புலன்ஸ்கள், குப்பை வண்டிகள், சுயமாக ஏற்றும் குப்பைத் தொட்டிகள், சமீபத்திய C-2 தொழில்நுட்ப பயணிகள் பேக்கேஜ் ஸ்கேனர்கள், கழிப்பறை அமைப்புகள், மருத்துவ உபகரணங்கள், குடிவரவு அதிகாரிகளுக்கான மின்னணு குடியேற்ற  உபகரணங்கள் (எலக்ட்ரானிக் கேட்), பாஸ்போர்ட் ஸ்கேனர்கள் மற்றும் டிஜிட்டல் போர்டுகள்  என்பன காணப்பட்டன.

இதன்போது, இலங்கைக்கான ஜப்பானிய பிரதித் தூதுவர் கமோஷித நவோக்கி, சர்வதேச புலம்பெயர்ந்தோர் நிறுவனத்தின் சிரேஷ்ட முகாமையாளர் சாந்த குலசேகர, விமான நிலையங்கள் மற்றும் விமான சேவைகள் நிறுவனத்தின் தலைவர் ஓய்வுபெற்ற எயார் சீப் மார்ஷல் ஹர்ஷ அபேவிக்ரம, கட்டுநாயக்க விமான நிலைய தகவல் தொழில்நுட்பத் திணைக்களத்தின் தலைவர் உதய லொக்குராச்சி,விமான நிலைய முகாமைத்துவத் தலைவர் அருண ராஜபக்ஷ உட்பட பெருமளவிலான விருந்தினர்கள் இந்த நிகழ்வில் கலந்துகொண்டனர்.

இவ்வாறு வழங்கப்படும் உதவியில் ஒரு பகுதி மாலைதீவுக்கும் கொழும்பு துறைமுகத்திற்கும் வழங்கப்படவுள்ளமை குறிப்பிடத்தக்கது.