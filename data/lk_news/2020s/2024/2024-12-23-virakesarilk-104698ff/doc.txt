தங்களது பிரச்சினைகளை அரசாங்கம் நேரடியாக தீர்த்துவைக்க வேண்டும் என்று விரும்பும் சிறுபான்மைச் சமூகங்கள்

சமாதானத்தை கட்டியெழுப்புவதற்காக பாடுபடும் வேறு அமைப்புக்களுடன் சேர்ந்து போரினல் பாதிக்கப்பட்ட பெண்கள் சங்கம் ஏற்பாடு செய்திருந்த  " சமூக ஒருங்கிணைப்பு மற்றும் சகவாழ்வின் ஊடாக சமாதானமான பன்முக இலங்கை ஒன்றை கட்டியெழுப்புதல்" என்ற மகாநாடொன்றில் தேசிய ஒருங்கிணைப்பு பிரதியமைச்சர் முனீர் முலாபரின் பங்கேற்பு முக்கியமான ஒரு நிகழ்வாக அமைந்தது. தேசிய ஒருங்கிணைப்பில் அரசாங்கத்துக்கு இருக்கும் பற்றுறுதி தொடர்பாக அமைச்சர் சொல்வன்மையுடன் பேசினார்.

சகல மதங்களையும் சேர்ந்த மதகுருமார்கள், சிவில் சமூக அமைப்புகள் மற்றும்  கல்விச் சமூகத்தைச் சேர்ந்தவர்கள், வெளிநாடுகளின் தூதரகங்களின் இராஜதந்திரிகள் என்று 150 க்கும் அதிகமானவர்கள் மகாநாட்டில் பங்கேற்றார்கள். அமைச்சரின் பங்கேற்பும் உரையும் மகாநாட்டில் பங்கேற்றவர்களுக்கும் பொதுவில் நாட்டுக்கும் இரு முக்கியமான சமிக்ஞைகளை கொடுத்தது. தேசிய நல்லிணக்கச் செயன்முறை காலத்துக்கும் முயற்சிக்கும் தகுதியானதாக இருக்கவேண்டும் என்று அரசாங்கம் கருதுகின்றது என்பது ஒரு செய்தி. சிவில் சமூகத்தினதும் குடிமக்களினதும் பணி நாட்டின் நல்வாழ்வுக்கு முக்கியமானது என்பது மற்றைய செய்தி.

சிவில் சமூகத்தின் ஆக்கபூர்வமான வகிபாகம், " சமூக ஒருங்கிணைப்பு மற்றும் சகவாழ்வு ஊடாக சமாதானமான பன்முக இலங்கை ஒன்றை கட்டியெழுப்புதல் " என்ற இந்த மாகாநாட்டில் தெளிவாகத் தெரிந்தது. அதாவது பிரச்சினைகளுக்கு தீர்வுகளைக் காண்பதற்கான அரசாங்கத்தின் பணிகளுக்கு வசதியான சூழ்நிலையை சிவில் சமூகத்தினால் தயார்செய்ய முடியும். தேசிய நலனுக்காக அரசாங்கம் மேற்கொள்கின்ற தீர்மானங்களை மக்களுக்கு விளக்கவும் சமுதாயத்தின் அடிமட்டங்களுக்கு சென்று பணியாற்றவும் அரசாங்க சார்பற்ற தொண்டர் நிறுவனங்களினால் முடியும்.

அமைச்சர் முலாபர் பங்கேற்ற மகாநாடு அதற்கு ஒரு உதாரணம். ஏனென்றால் தேசிய நல்லிணக்க விவகாரம் தொடர்பில் மூத்த பௌத்த பிக்குகள் முன்னெடுத்த  முன்முயறசியில் புலம்பெயர் தமிழ்ச் சமூகத்துடன் ஏற்பட்ட முட்டுக்கட்டையை அகற்றும் நோக்கத்தை மகாநாடு கொண்டிருந்தது.

2023 ஏப்ரிலில் பிக்குகளும் புலம்பெயர் தமிழ்ச் சமூகத்தின் பிரதிநிதிகளும் நேபாள நாட்டில் சந்தித்து தேசிய நல்லிணக்கத்தை கட்டியெழுப்பக்கூடிய -- இமாலயப் பிரகடனம் என்று இன்று அறியப்படுகின்ற --  ஒரு தொகுதி கோட்பாடுகளை வடிவமைத்தனர்.

மகாநாட்டு அழைப்பாளர்களினால் தயாரிக்கப்பட்டு அமைச்சர் முலாபரிடம் கையளிக்கப்பட்ட அறிக்கை இமாலயப் பிரகடனம் வெளியிடப்பட்ட பிறகு ஒரு வருடத்துக்கும் அதிகமான காலமாக நாடு பூராவும் நடத்தப்பட்ட கலந்துரையாடல்களில் பங்கேற்ற மதத்தலைவர்கள், சவில் சமூகம் மற்றும் கல்விச் சமூகத்தைச் சேர்ந்தவர்களினால் வெளிப்படுத்தப்பட்ட உணர்வுகளை சுருக்கிக் கூறுவதாக அமைந்திருக்கிறது.

சிறப்பானதும் நீதியானதுமான ஒரு இலங்கையை கட்டியெழுப்புவதற்காக அரசியலமைப்புச் சீர்திருத்தங்களில் கவனம் செலுத்தும் அரசியல் சீர்திருத்தங்கள், கடந்த காலத்தைக் கையாளும் நிலைமாறுகால நீதி, சமத்துவமான பாதுகாப்பும் சமத்துவமான உரிமைகளும், மலையக தமிழர்கள் இன்றுவரை அனுபவித்துவருகின்ற வரலாற்று ரீதியான அநீதிகள், சட்டத்தின் ஆட்சி மற்றும் அரச நிறுவனங்களை பலப்படுத்தும் நல்லாட்சி முறை ஆகிய ஐந்து பிரிவுகளை உள்ளடக்கிய இமாலயப் பிரகடனத்தை மேம்படுத்தும் நோக்குடனானதாக அறிக்கை இருக்கிறது.

ஒரு தொடர் நடவடிக்கையாக, இந்த மகாநாட்டை கூட்டிய அமைப்புகள் இணங்கிக் கொள்ளப்பட்ட சீர்திருத்தங்களை நடைமுறைப் படுத்துவதற்கு அரசியல் கட்சிகள் மத்தியில் ஆதரவை பெறுவதற்காக அவற்றுடன் கலந்தாலோசனை நடத்துவதற்கும் உத்தேசம் கொண்டுள்ளன. பதவியில் இருந்த அரசாங்கங்கள் இனநெருக்கடிக்கு தீர்வைக் காண்பதற்கு முன்னெடுத்த முயற்சிகள் தோல்வியடைந்த வரலாற்றுக்கு காரணம் அந்த முயற்சிகளை முறியடிப்பதில் எதிர்க்கட்சிகள் வகித்த நேர்மறையான பாத்திரமேயாகும்.

அதனால், இந்த தடவை எதிர்க்கட்சிகளின் இணக்கத்தை பெறுவதற்கு அரசாங்கம் பாடுபடவேண்டியது அவசியமாகும். அந்த பணிக்கு உதவுவதற்கு சிவில் சமூகம் தயாராயிருக்கிறது.

அண்மையில் நடைபெற்று முடிந்த பொதுத்தேர்தலில் இன, மத சிறுபான்மைச்  சமூகங்களிடம் இருந்து குறிப்பாக தமிழர்களிடமும்  முஸ்லிம்களிடமும் இருந்து அரசாங்கம் ஆதரவைப் பெற்றிருக்கிறது. அதனாலேயே இன, மத சிறுபான்மைச் சமூகங்கள் பெரும்பான்மையினராக வாழ்கின்ற வடக்கு,கிழக்கு மாகாணங்களில் உள்ள எட்டு மாவட்டங்களில் ஏழு மாவட்டங்கள் உட்பட நாடுபூராவும் அரசாங்கத்தினால் பெரு வெற்றியைப் பெறக்கூடியதாக இருந்தது.

தங்களது பிரச்சினைகளை தீர்ப்பதற்கு வடக்கிலும் கிழக்கிலும் உள்ள வாக்காளர்கள் அரசாங்கத்தின் மீது நம்பிக்கை வைத்திருக்கிறா்கள் என்ற கருத்து மகாநாட்டு கலந்துரையாடலில் வெளிப்படுத்தப்பட்டது." தரகர்கள்" ஊடாக இல்லாமல் பிரச்சினைகளை அரசாங்கம் நேரடியாகவே தீர்த்துவைக்க வேண்டும் என்று வடக்கு, கிழக்கு மக்கள் விரும்புகிறார்கள் என்று இதை யாழ்ப்பாணம் பல்கலைக்கழகத்தைச் சேர்ந்த கல்விமான் ஒருவர் வர்ணித்தார்.

ஆனால், முறைமை மாற்றத்துக்காக மக்களினால் தெரிவு செய்யப்பட்ட அரசாங்கத்தினால் நியமிக்கப்படுகின்ற அமைப்புக்களில் தமிழர்களும் முஸ்லிம்களும் உள்டக்கப்பட வேண்டியது முக்கியமானதாகும். சமூக, சுற்றுச்சூழல் மற்றும  நெறிமுறை விழிப்புணர்வின் ஊடாக பெருமளவுக்கு  முற்போக்கான  அந்தஸ்து கொண்டதாக சமூகத்தை மேம்படுத்தும் இலக்குடன் ஜனாதிபதி அநுரா குமார திசாநாயக்கவினால் ஆயுதப்பபடைகளின் தலைவர்களை உள்ளடக்கி அண்மையில் நியமிக்கப்பட்ட ஜனாதிபதி செயலணியில் ஒரு தமிழரோ அல்லது முஸ்லிமோ இல்லை.

அந்த செயலணி  18 உறுப்பினர்களைக் கொண்டது. ஆனால், அதில் தமிழரோ முஸ்லிமோ கிடையாது. இலங்கை பல இனத்தவர்களும்   பல மதங்களைச் சேர்ந்தவர்களும் வாழ்கின்ற ஒரு சமுதாயம் என்ற அடிப்படையில், தற்போது கையாளப்படுகின்ற பிரச்சினைகள் தொடர்பில் பெருமளவுக்கு முழுமைவாய்ந்த கருத்துக்களைை செயலணி பெறுவதற்கு தமிழர்களும் முஸ்லாகம்களும் சேர்த்துக்கொள்ளப்பட வேண்டியது அவசியமானதாகும்.

பாரம்பரியமான தமிழ் மற்றும் முஸ்லிம் அரசியல் கட்சிகளின் அணுகுமுறைகளில் நம்பிக்கை இழந்ததன் விளைவாகவே இடைத்தரகர்களன் ஊடாக  இல்லாமல் தங்களது பிரச்சினைகளை அரசாங்கம் நேரடியாக தீர்க்கவேண்டும் என்றுதைமிழ் மக்களும் முஸ்லிம் மக்களும் விரும்புகிறார்கள். அவர்களின் பிரச்சினைகள் தொடர்ந்து நீடிக்கின்றன. அவை தீர்க்கப்பட வேண்டும் என்று அவர்கள் விரும்புகிறார்கள். மலையக தமிழ் மக்களின் நிலைவரம் ஒரு பொருத்தமான உதாரணமாகும்.

நாடு சுதந்திரமடைந்த உடனடியாகவே  மலையக தமிழர்கள் தங்களது குடியுரிமையை இழந்தார்கள். அந்த பாகுபாடான நடவடிக்கையின் விளைவாக மலையக தமிழ் மக்கள் தொடர்ந்து இடர்பாடுகளை அனுபவிக்கிறார்கள். அவர்கள் இன்னமும் லயன் அறைகளிலேயே வசிக்கிறார்கள்.

தங்களுக்கு சொந்தமானது என்று கூறிக்கொள்வதற்கு அவர்களுக்கு ஒரு வீடோ அல்லது நிலத்துண்டோ கிடையாது. சொந்தமாக அவர்கள் வீடுகளை கட்டிக்கொள்வதற்காக ஏழு பேர்ச் நிலத்தை வழங்குவதற்கு முன்னைய அரசாங்கம் எடுத்த கொள்கைத் தீர்மானம் இன்னமும் நடைமுறைக்கு வரவில்லை.

வடக்கு, கிழக்கு தமிழ் மக்களைப் பொறுத்த வரையிலும் கூட இதே நிலைமைதான். அவர்களில் சிவர் பல வருடக்களாக தங்களது காணிகளை இராணுவத்திடம் இழந்து நிற்கிறார்கள். அந்த காணிகள் இன்னமும் அவர்களிடம் திருப்பிக் கையளிக்கப்படவில்லை. சிலர் தங்களது பிள்ளைகளை இழந்தார்கள். அந்த பிள்ளைகளில் சிலர் பெற்றோரினால் இராணுவத்திடம் கையளிக்கப்பட்டனர் என்ற போதிலும் கூட அவர்கள் எங்கே இருக்கிறார்கள், அவர்களுக்கு என்ன நடந்தது என்பது தெரியாது.

மிகவும் அடிப்படையான மட்டத்தில் நோக்குகையில், தமிழும் அரசகரும மொழி என்று அரசியலமைப்பில் கூறப்பட்டிருக்கின்ற போதிலும் கூட, தமிழ்பேசும் மகமகள் அரசாங்கத்திடமிருந்து உத்தயோகபூர்வ தொடர்புகளை சிங்கள மொழியிலேயே தொடர்ந்தும் பெற்று வருகிறார்கள். புராதன மதவழிபாட்டு தலங்கள் தொடர்பான பிரச்சினை மிகவும் அண்மைக் காலத்தில் பெரும் பதற்றத்தை தோற்றுவிப்பதாக அமைந்திருக்கிறது. அந்த பிரச்சினையால் சிலர் அச்சமடைந்திருக்கின்ற அதேவேளை வேறு சிலர்  தாங்கள் அநீதியான முறையில் நடத்தப்படுவதாக உணருகிறார்கள்.

தமிழ் மக்களும் முஸ்லிம் மக்களும் பெரிய விடயங்களை அல்ல சிறிய விடயங்களில் இருந்து தொடங்குமாறே அரசாக்கத்தைக் கேட்கிறார்கள் என்று மகாநாட்டு கலந்துரையாடலில் ஒரு கருத்து வெளிப்படுத்தப்பட்டது. இராணுவம் கையகப்படுத்திய தனியார் நிரங்களில் சில  அவற்றின் உரிமையாளய்களிடம் அரசாங்கத்தினால் திருப்பி கையளிக்க ப்பட்டிருக்கிறது.

முப்பது வருடக்களுக்கும் அதிகமான காலமாக மூடப்பட்டிருந்த ஒரு வீதியையும் அரசாங்கம் மக்கள் பாவனைக்கு திறந்துவிட்டிருக்கிறது. பொலிசாரினால் துன்புத்தலுக்கு உள்ளாகாமல் நினைவேந்தலைச் செய்வதற்கான உரிமையையும்  ( அது ஏற்கெனவே சட்டத்தினால் வழஙகப்பட்டிருக்கிறது) அரசாங்கம் தமிழ் மக்களுக்கு வழங்கியிருக்கிறது.

மாகாணசபை தேர்தல்களை நடத்துவதற்கான சட்ட முன்னேற்பாடுகளையும் அரசாங்கம்  செய்துவருவதாகவும்  ஜனாதிபதி அநுரா குமார திசாநாயக்க அறிவித்திருக்கிறார். முன்னோக்கி எதிர்பார்ப்பதற்கு  பார்ப்பதற்கு பல விடயங்கள் இருக்கின்றன. நிலைபேறான நல்லிணக்கத்தை இலங்கை அடைய வேண்டுமானால், ஆட்சிமுறையின் சகல மட்டக்களிலும் பிரச்சினைத் தீர்வுக்கு அரசாங்கம் பயன்படுத்தும் அதன் பொறிமுறைகளின் அங்கமாக சகல சமூகங்களின்  உறுப்பினர்களும் இருப்பதை அரசாங்கம் உறுதிசெய்துகொள்ள வேண்டியது அவசியமானதாகும்.