කෝටි 2 කට විකුණන්න සුදානම්වු ගජමුතු 4 සමග යුද හමුදා හිටපු බලලත් නිලධාරීයෙකු අත්අඩංගුවට

රුපියල් කෝටි දෙකකට අලෙවි කිරීමට සූදානම් කර තිබූ ගජමුතු හතරක් සමඟ විශ්‍රාමික යුද හමුදා බලලත් නිලධාරි වරයෙකු ඊයේ (01) පස්වරුවේ  අත්අඩංගුවට ගත්බව බේරුවල පොලිසිය පවසයි.

මෙසේ අත්අඩංගුවට ගෙන ඇත්තේ, ගර්ගා නගරය තල්ගස්ගොඩ මීගම ප්‍රදේශයේ පදිංචි 50 පුද්ගලයකු බව පොලිසිය කීය.

යුද හමුදාවේ හිටපු බලලත් නිලධාරීවරයෙකු ගජමුතු තොගයක් රුපියල් කෝටි දෙකකට අලෙවි කිරීමට සූදානම් කර ඇති බවට ගුවන් හමුදා බුද්ධි නිලධාරීන්ට ලද තොරතුරක් මත උප පොලිස් පරීක්ෂක කසුන් පතිරණ මහතා ඇතුළු පොලිස් කණ්ඩායම බේරුවල මරදාන ප්‍රදේශයේදී සැකකරු අත්අඩංගුවට ගෙන ගජමුතු හතර පොලිස් භාරයට ගෙන තිබේ.

ජ්‍යෙෂ්ඨ පොලිස් අධිකාරී කාවින්ද පියසේකර, සහකාර පොලිස් අධිකාරි දුමින්ද රාජපක්ෂ යන මහත්වරුන්ගේ උපදෙස් පරිදි ස්ථානාධිපති ප්‍රධාන පොලිස් පරීක්ෂක ලලිත් පත්ම කුමාර මහතාගේ මෙහෙයවීමෙන් දූෂණ මර්දන අංශ ස්ථානාධිපති උප පොලිස් පරීක්ෂක කසුන් පතිරණ මහතාගේ ප්‍රධානත්වයෙන් පරීක්ෂණ පවත්වති.