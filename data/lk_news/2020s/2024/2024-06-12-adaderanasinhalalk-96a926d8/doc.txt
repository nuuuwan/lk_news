පාසලක සිසුන් සහ ගුරුවරුන් පිරිසකට බඹර ප්‍රහාරයක්

කැකිරාව අධ්‍යාපන කලාපයට අයත් පාසලක සිසුන් පිරිසක් සහ ගුරුවරුන් පිරිසක් අද (12) බඹර ප්‍රහාරයකට ලක්වී තිබේ.

අප වාර්තාකරු සඳහන් කළේ බඹර ප්‍රහාරයට ලක්වූ සිසුන් සහ ගුරුවරුන් 35 දෙනෙකු කැකිරාව දිසා රෝහලට ඇතුළු කර ඇති බවය.

මෙලෙස බඹර ප්‍රහාරය එල්ලවී ඇත්තේ, කැකිරාව අධ්‍යාපන කලාපයට අයත් ඉහළ කාගම විද්‍යාලයේ ප්‍රාථමික අංශයේ සිසුන් සහ ගුරුවරුන් පිරිසකටය.

ඉන් එක් සිසුවෙකුගේ තත්ත්වය බරපතළ බැවින් එම සිසුවා වැඩිදුර ප්‍රථිකාර සඳහා දඹුල්ල මූලික රෝහල වෙත මාරු කර යැවූ බව රෝහල් ආරංචි මාර්ග පැවසීය.