බිත්තර මිල ගැන අමාත්‍යවරයාගෙන් පැහැදිලි කිරීමක්

VAT බදු ඉහළ යාම හේතුවෙන් ආනයනික ඉන්දීය බිත්තරයක මිල අද (21) සිට රුපියල් 08කින් ඉහළ දමන බව වෙළෙඳ අමාත්‍ය නලීන් ප්‍රනාන්දු මහතා පවසයි.

ඒ අනුව සතොස හරහා රුපියල් 35කට අලෙවි කරනු ලැබූ ආනයනික බිත්තරයක් අලෙවි කරනු ලබන්නේ, රුපියල් 43කට බව අමාත්‍යවරයා සඳහන් කළේය.

අද (21) ගම්පහ ප්‍රදේශයේ දී මාධ්‍ය වෙත අදහස් දක්වමින් වෙළෙඳ අමාත්‍ය නලීන් ප්‍රනාන්දු මහතා මේ බව සඳහන් කළේය.

බිත්තර හිඟයක් වෙළෙඳපොළේ නොමැති බවත් බිත්තර මිල ඉහළ යෑමක් සිදු ව ඇති බවත් අමාත්‍යවරයා මෙහි දී අවධාරණය කළේය.