13, 14 ஆம் திகதிகள் அனைத்து பல்கலைக்கழகங்களுக்கும் விடுமுறை

எதிர்வரும் பொதுத்  தேர்தலை முன்னிட்டு அனைத்த பல்கலைக்கழகங்களுக்கும் 13 மற்றும் 14 ஆகிய திகதிகளில் விடுமுறை வழங்க தீர்மானித்துள்ளதாக பல்கலைக்கழக மானியங்கள் ஆணைக்குழு அறிவித்துள்ளது.

அரச பல்கலைக்கழக ஊழியர்கள் மற்றும் மாணவர்களின் வாக்குரிமையை உறுதிப்படுத்தும் நோக்கில் இந்த நடவடிக்கை எடுக்கப்பட்டுள்ளதாக ஆணைக்குழு விடுத்துள்ள அறிக்கையில் தெரிவிக்கப்பட்டுள்ளது.

மேலும், தனியார் பல்கலைக்கழகங்கள் மற்றும் அரசு சாரா உயர்கல்வி நிறுவனங்களுக்கும் இந்த தீர்மானம் பொருந்தும் என தெரிவித்துள்ளது.

இதேவேளை, தேர்தலில் வாக்களிப்பதற்கு வசதியாக பல்கலைக்கழகங்களில் பணிபுரியும் ஊழியர்கள் மற்றும் மாணவர்களுக்கு விடுமுறை அளிக்க வேண்டும் என்று தேர்தல்  ஆணைக்குழு உத்தரவிட்டுள்ளது.