නීතිඥයාට පහරදුන් නීතිඥයින්ට ඇප

අත්තනගල්ල මහෙස්ත්‍රාත් අධිකරණයේ සේවය කරන ආධුනික නීතිඥවරයෙකු අධිකරණයේ සිට කලගෙඩිහේන ප්‍රදේශයට කැඳවාගෙන ගොස් නීතිඥවරයකු සහ නීතිඥවරියන් ඇතුළු පස්දෙනකු පහර දීමේ සිද්ධිය සම්බන්ධ නඩුව අත්තනගල්ල අධිකරණයේදී ඊයේ (31) කැඳවා තිබුණි.

එහිදී පහරදුන් සැකකරුවන් පස් දෙනා අධිකරණයට ඉදිරිපත් කළ අතර අත්තනගල්ල මහෙස්ත්‍රාත් මංජුල කරුණාරත්න මහතා විසින් ඔවුන්ව රුපියල් ලක්ෂය බැගින් ශරීර ඇප මත මුදා හැර ඇත.