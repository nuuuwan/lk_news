තවත් සැකකරුවන් 986 දෙනෙකු අත්අඩංගුවට

‍අද (20) අලුයම 12යි 30න් අවසන් වු පැය 24 තුළ යුක්තිය විශේෂ මෙහෙයුම යටතේ තවත් සැකකරුවන් 986 දෙනෙකු අත්අඩංගුවට ගෙන තිබේ.

මත්ද්‍රව්‍ය චෝදනාවලට අදාළව ඊයේ දිනයේ දී සැකකරුවන් 667 දෙනෙකු අත්අඩංගුවට ගෙන ඇති අතර, එහි දී හෙරොයින් ග්‍රෑම් 498ක්, අයිස් ග්‍රෑම් 143ක් ඇතුළු මත්ද්‍රව්‍ය, ආරක්ෂක අංශ භාරයට ගෙන ඇති බව පොලීසිය පවසයි.

අත්අඩංගුවට ගත් එම සැකකරුවන්ගෙන් 10 දෙනෙකු සම්බන්ධයෙන් රැඳවුම් නියෝග ලබාගැනීමට නියමිත අතර, මත්ද්‍රව්‍යවලට ඇබ්බැහි වූවන් පුනරුත්ථාපනය සඳහා යොමු කිරීමට නියමිතයි.

මීට අමතරව විවිධ අපරාධවලට සම්බන්ධ සැකකරුවන් සහ විවෘත වරෙන්තුකරුවන් 319 දෙනෙකු ද ඊයේ දිනයේ සිදු කළ මෙහෙයුම්වල දී අත්අඩංගුවට ගෙන ඇත.