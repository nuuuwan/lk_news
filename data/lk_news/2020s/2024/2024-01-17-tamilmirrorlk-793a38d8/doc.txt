தனியார் வகுப்புகள் குறித்து அமைச்சர் கருத்து

தற்போதைய போட்டிக் கல்வி முறைமையில் அரசாங்கம் பாடசாலைக் கல்விக்காக செலவிடும் தொகையை விட பெற்றோர்கள் 30 சதவீதம் அதிகமாக தனியார் வகுப்புகளுக்காக செலவிட வேண்டியுள்ளதாக நிதி இராஜாங்க அமைச்சர் ரஞ்சித் சியம்பலாபிட்டிய தெரிவித்துள்ளார்.

“பொதுவாக ஒரு குழந்தை 20,000 ரூபாயை பிரத்யேக வகுப்பிற்காக செலவழிக்கிறது.நம் நாட்டில் 5.7 மில்லியன் குடும்பங்கள் உள்ளன, பெற்றோர்கள் குறித்த வகுப்புகளுக்காக சுமார் ரூ.121 முதல் ரூ.122 பில்லியன் வரை செலவிடுகிறார்கள்” என தெஹியோவிட்ட பாடசாலையொன்றில் நேற்று இடம்பெற்ற கூட்டத்தில் கலந்து கொண்டு உரையாற்றும் போது அவர் தெரிவித்தார்.

2024 ஆம் ஆண்டுக்காக நிதியமைச்சகத்திலிருந்து அரசாங்கம் 546 பில்லியன் ரூபாவை ஒதுக்கியுள்ளது. மொத்தக் கல்விச் செலவீனத்தில் 402 பில்லியன் ரூபா நாட்டிலுள்ள பாடசாலைக் கல்விக்காக ஒதுக்கப்பட்டது. இதில் மக்களின் தனியார் வகுப்பு கல்விச் செலவுகள் சேர்க்கப்படவில்லை. நம் நாட்டில் உள்ள பணவீக்க உயர்வை குறித்து ஆராய குழுவொன்று நியமிக்கப்பட்டுள்ளது," என்று அமைச்சர் கூறினார்.