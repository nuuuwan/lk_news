புதிய அமைச்சரவை இன்று கூடுகிறது

புதிதாக நியமிக்கப்பட்டுள்ள அமைச்சர்களின் முதலாவது அமைச்சரவைக் கூட்டம் இன்று ஜனாதிபதி செயலகத்தில் நடைபெறவுள்ளது.

புதிய அரசாங்கத்தின் புதிய அமைச்சர்கள் நேற்று (18) பதவியேற்ற பின்னர் முதல்முறையாக அமைச்சரவை கூடவுள்ளது.

தேசிய மக்கள் சக்தி அரசாங்கத்தின் புதிய அமைச்சரவை பதவிப் பிரமாணம் ஜனாதிபதி அநுரகுமார திஸாநாயக்க முன்னிலையில் நேற்று காலை இடம்பெற்றது.

புதிய அமைச்சரவையில் ஏழு பல்கலைக்கழக பேராசிரியர்கள், இரண்டு மருத்துவர்கள், ஒரு சட்டத்தரணி, ஒரு பொறியாளர் மற்றும் ஏழு பட்டதாரிகள் உள்ளனர்.