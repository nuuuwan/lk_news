கட்டுநாயக்கவில் ஐஸ் போதைப்பொருளுடன் இருவர் கைது !

கட்டுநாயக்க பொலிஸ் பிரிவுக்கு உட்பட்ட ஹீனடியன பிரதேசத்தில் ஐஸ் போதைப்பொருளுடன் இரண்டு சந்தேக நபர்கள் கட்டுநாயக்க பொலிஸாரால் நேற்று புதன்கிழமை (18) கைது செய்யப்பட்டுள்ளனர்.

கட்டுநாயக்க பொலிஸ் நிலைய பொறுப்பதிகாரிகளுக்கு கிடைத்த இரகசிய தகவலுக்கு அமைய மேற்கொள்ளப்பட்ட சுற்றிவளைப்பில் சந்தேக நபர் கைது செய்யப்பட்டுள்ளார்.

சந்தேக நபரிடம் மேற்கொள்ளப்பட்ட மேலதிக விசாரணைகளின் போது, சந்தேக நபரின் சகோதரன் கைது செய்யப்பட்டுள்ளார்.

சந்தேக நபரின் சகோதரனுக்கு எதிராக மினுவாங்கொடை நீதவான் நீதிமன்றத்தில் 05 பிடியாணைகள் பிறப்பிக்கப்பட்டுள்ளதாக விசாரணையில் தெரியவந்துள்ளது.

கைது செய்யப்பட்ட சந்தேக நபரின் சகோதரன் மினுவாங்கொட ஹீனடியன பிரதேசத்தை சேர்ந்த 28 வயதுடையவர் ஆவார்.