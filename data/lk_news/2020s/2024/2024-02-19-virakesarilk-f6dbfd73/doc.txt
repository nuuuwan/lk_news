தமிழரசுக்கு உள்ள தெரிவு

எழுபத்தைந்தாண்டுகள் பழமைவாய்ந்த கட்சியொன்று இதுகால வரையிலும் இணக்கப்பாடுகளின் அடிப்படையில் செயற்பட்டு இப்போது ஜனநாயக முறைமைகளை பின்பற்றச் சென்றமையால் ஏற்பட்டிருக்கும் விளைவுகளை கண்கூடாக பார்க்க கூடியதாக இருக்கின்றது.

மேலும், இராணி சட்டத்தரணி எஸ்.ஜே.வி.செல்வநாயகம் முதல் பல்வேறு புகழ்பூத்த சட்டத்தரணிகளைக் கொண்ட கட்சியின் யாப்பில் எத்தனையோ குறைபாடுகள் இன்னமும் நீடிக்கின்றன என்பது வெட்கத்துக்குரிய விடயமாகும்.

ஆகவே, எதிர்வரும் காலத்திலாவது, தமிழரசுக்கட்சி செயற்பாட்டு அரசியலில் தன்னை நிலைநிறுத்திக்கொள்வதாக இருந்தால் தன்னை சுயபரிசோதனை செய்துகொள்வதோடு, உட்கட்சி ஜனநாயகத்தை உறுதிப்படுத்தும் வகையிலான யாப்பு சீர்திருத்தமொன்றை உடனடியாக மேற்கொள்வதும் அவசியமாகின்றது.

இந்த இரண்டு பணிகளும், முழுமை பெறாத வகையில், அந்தக் கட்சியால் விடுதலைக்காக போராடிக்கொண்டிருக்கும் இனமொன்றுக்கு நேர்த்தியான பிரதிநிதித்துவத்தினை வழங்கும் பொறுப்பு காலவதியாகும்.