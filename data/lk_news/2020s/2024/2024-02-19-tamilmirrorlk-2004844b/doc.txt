ஷிரந்திக்கு கொடுப்பனவு மற்றும் ஓய்வூதியம் வழங்கப்படுகின்றதா?

முன்னாள் முதல் பெண்மணி ஷிரந்தி ராஜபக்ஷவுக்கு அரசாங்க கொடுப்பனவுகள் மற்றும் ஓய்வூதியங்கள் ஒதுக்கப்பட்டுள்ளதாக பௌத்த பிக்கு ஒருவர் முன்வைத்த குற்றச்சாட்டை முன்னாள் ஜனாதிபதி மஹிந்த ராஜபக்ஷவின் அலுவலகம் இன்று மறுத்துள்ளது.

மிஹிந்தலை ரஜமஹா விகாரையின் பிரதமகுரு வலஹாஹெங்குணாகே  தம்மாரத்ன தேரர், முன்னாள் முதல் பெண்மணி பல ஓய்வூதியங்களையும் அரசாங்க கொடுப்பனவுகளையும் பெற்று வருவதாக அண்மையில் கூறியிருந்தார்.

குற்றச்சாட்டுகளுக்கு பதிலளிக்கும் வகையில், முன்னாள் ஜனாதிபதியின் அலுவலகம், தம்மரதன தேரர் உறுதிப்படுத்தப்படாத தகவல்களை அடிப்படையாகக் கொண்டு இவ்வாறு கூறியுள்ளதாகவும், எனவே இந்தக் கூற்றுக்கள் கடுமையாக நிராகரிக்கப்படுகின்றன எனவும் தெரிவித்துள்ளது.