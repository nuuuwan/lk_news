நிவாரணம் வழங்க உடனடி நடவ​டிக்கை

சிறு போக விவசாயத்தின் பாதிப்புக்கள் தொடர்பான அறிக்கைகளை வழங்குமாறு விவசாய மற்றும் பெருந்தோட்டக் கைத்தொழில் அமைச்சர் மஹிந்த அமரவீர விவசாயத் திணைக்களத்திற்கு ஆலோசனை வழங்கியுள்ளார்.

அதன்படி சிறுபோகத்தில் விவசாயப் பாதிக்கப்புக்கள் பதிவு செய்யப்பட்ட பிரதேசங்களுக்கு அதற்கான நிவாரணங்களை வழங்குவதற்கு நடவடிக்கை எடுத்ததாக அமைச்சர் விவசாய மற்றும் கமநலக் காப்புறுதிச் சபைக்கு பணிப்புரை விடுத்தார்.

அதிகமான பிரதேசங்களில் இன்னும் விரைவில் அறுவடை இடம்பெறுவதாகவும், அறுவடை முடிந்ததும் உடனடியாக விவசாயப் பாதிப்பிற்கான கொடுப்பனவை வழங்குவதற்கு விவசாய மற்றும் கமநல காப்புறுதிச் சபை நடவடிக்கை எடுத்துள்ளது.

இம்முறை சிறுபோகத்தில் உற்பத்தி செய்யப்பட்ட சகல வயல்களும் 480,000 ஹெக்டயரில் 20இலட்சம் மெட்ரிக் தொன் நெல் அறுவடை கிடைக்கும் என மதிப்பிடப்பட்டிருந்தது.

அறுவடை செய்யப்பட்ட மொத்த நெல் உற்பத்தியில் 77 வீதமானவை நாட்டு நெல் வகைகளும், 11வீதம் சம்பா நெல் என்றும், 12 வீதம் கீறி சம்பா என்பதும் குறிப்பிடத்தக்கது.