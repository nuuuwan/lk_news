அரச ஊழியர்களுக்கு இன்று முதல் ஏப்ரல் மாத சம்பளம்!

அரச ஊழியர்களுக்கு ஏப்ரல் மாதத்துக்கான சம்பளம் இன்று (08) முதல் வழங்கப்படும் என நிதி இராஜாங்க அமைச்சர்  ரஞ்சித் சியம்பலாப்பிட்டிய தெரிவித்துள்ளார்.

தமிழ் மற்றும் சிங்கள புத்தாண்டின் காரணமாக ஏப்ரல் மாத சம்பளமானது 10 ஆம் திகதிக்கு முன்னர் வழங்கப்படும் என குறிப்பிட்டுள்ளார்.

அத்தோடு, அரசாங்கத்தினால்  முன்மொழியப்பட்ட 10,000 ரூபா கொடுப்பனவுடன் சம்பளமும் வழங்கப்படும் என்று கேகாலையில் நேற்று (07)ஞாயிற்றுக்கிழமை ஊடகங்களுக்கு கருத்து தெரிவித்த போது அவர் இதனைக்  குறிப்பிட்டுள்ளார்.

எதிர்வரும் 15ஆம் திகதியை பொது விடுமுறை தினமாக பிரகடனம் செய்வது  தொடர்பில் தீர்மானிக்கப்படவில்லை என  அரச நிர்வாக உள்ளுராட்சி மற்றும் மாகாண சபை அமைச்சர் அசோக பிரியந்த தெரிவித்துள்ளார்.