தென்னாபிரிக்க அழிவின் விளிம்பில் ஆபிரிக்கத் தேசிய காங்கிரஸ்?

1994ஆம் ஆண்டு முதல் நாட்டை ஆட்சி செய்து வரும் மிகப்பெரிய கட்சியான ஆபிரிக்கத் தேசியக் காங்கிரஸின் வாக்குவங்கி தொடர்ந்தும் சரிவைச் சந்தித்து வருவது ஒன்றும் இரகசியமான சேதி அல்ல. கட்சிக்குள் நடக்கும் குத்து வெட்டுக்கள், கட்சித் தலைவர்கள் மீது சுமத்தப்படும் ஊழல் குற்றச்சாட்டுகள், மக்கள் செல்வாக்கு மிக்க கட்சியின் முன்னணி உறுப்பினர்கள் வெளியேறி புதிய கட்சிகளை உருவாக்கியமை, தேர்தல் வாக்களிப்பில் பொதுமக்கள் ஆர்வத்துடன் கலந்து கொள்ளாமை எனப்பல காரணங்கள் இருந்தாலும் கட்சி இத்துணை பின்னடைவைச் சந்திக்கும் என்று எதிர்பார்க்கப்படவில்லை. இருந்தாலும் அது நடைபெற்றிருக்கின்றது.