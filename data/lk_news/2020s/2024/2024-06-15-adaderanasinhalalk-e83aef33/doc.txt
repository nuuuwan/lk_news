දකුණු අප්‍රිකාව නූලෙන් බේරෙයි

විස්සයි විස්ස ලෝක කුසලාන තරගාවලියේ මෙතෙක් පැවති අති තියුණුම තරගය අද උදෑසන නිමාවට පත්විය.

නේපාලය සහ දකුණු අප්‍රිකාව අතර පැවති එම තරගය එක ලකුණකින් ජය ලැබීමට දකුණු අප්‍රිකාව සමත් විය.

මෙම තරගයේ පළමුව පන්දුවට පහරදුන් දකුණු අප්‍රිකානු කණ්ඩායම සිය පන්දුවාර 20 තුළදී කඩුලු 7ක් දැවී ලකුණු 115 ක් රැස් කළේය.

පන්දු යැවීමෙන් දිපෙන්ද්‍ර සිං ලකුණු 21කට කඩුලු 3ක් දවා ගත් අතර කුශාල් බුර්ටෙල් ලකුණු 19 කට කඩුලු 4ක් දවා ගත්තේය.

ලකුණු 116ක ඉලක්කයක් හඹා ගිය නේපාල කණ්ඩායම පන්දු ඕවර 20 අවසානයේ රැස්කළේ ලකුණු 114ක් පමණි.

ඒ අනුව සිය කාණ්ඩයේ තරග 4ම ජයගත් දකුණු අප්‍රිකාව සුපර් එයිට් වටයට පහසුවෙන්ම සුදුසුකම් ලැබීය.