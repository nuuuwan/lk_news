சிவகார்த்திகேயன்- ஜெயம் ரவி இணைந்து மிரட்டும் புதிய படத்தின் தொடக்க விழா

'அமரன்' எனும் மிகப் பிரம்மாண்டமான வெற்றி படத்திற்கு பிறகு நடிகர் சிவகார்த்திகேயன் நடிப்பில் தயாராகும் பெயரிடப்படாத திரைப்படத்தின் தொடக்க விழா சென்னையில் சிறப்பாக நடைபெற்றது.

'சூரரைப் போற்று' எனும் திரைப்படத்தின் மூலம் இந்திய திரையுலகத்தை திரும்பி பார்க்க வைத்த இயக்குநர் சுதா கொங்காரா இயக்கத்தில் உருவாகும் பெயரிடப்படாத திரைப்படத்தில் சிவ கார்த்திகேயன், ஜெயம் ரவி, அதர்வா, ஸ்ரீ லீலா உள்ளிட்ட பலர் நடிக்கிறார்கள்.

ரவி கே .சந்திரன் ஒளிப்பதிவு செய்யும் இந்த திரைப்படத்திற்கு 'இசை அசுரன்' ஜீ. வி. பிரகாஷ் குமார் இசையமைக்கிறார். பிரம்மாண்டமான பட்ஜட்டில் எக்சன் என்டர்டெய்னராக உருவாகும் இந்த திரைப்படத்தை டான் பிக்சர்ஸ் நிறுவனம் சார்பில் தயாரிப்பாளர் ஆகாஷ் பாஸ்கரன் தயாரிக்கிறார்.

இப்படத்தின் தொடக்க விழா சென்னையில் நடைபெற்றது . இந்த தருணத்தில் படக் குழுவினர்கள் பங்கு பற்றினர். இந்த திரைப்படத்தில் சிவகார்த்திகேயன் கதையின் நாயகனாகவும் ஜெயம் ரவி எதிர் நாயகனாகவும் நடிக்கிறார். மேலும் நடிகர் அதர்வா சிறப்பு தோற்றத்தில் தோன்றுகிறார். சிவகார்த்திகேயன், ஜெயம் ரவி ,சுதா கொங்காரா , ஆகியோர் முதன்முறையாக கூட்டணி அமைத்திருப்பதால் இப்படத்திற்கு பெரும் எதிர்பார்ப்பு ஏற்பட்டிருக்கிறது.