சீயான் விக்ரம் நடிக்கும் 'சீயான் 63' அப்டேட்

சர்வதேச அளவிலான திரைப்பட விருதுகளுக்கு அடையாளமும், அங்கீகாரமும் வழங்கும் இந்திய நட்சத்திர முகமான சீயான் விக்ரம் நடிப்பில் தயாராகும் 'சீயான் 63' படத்தை பற்றிய அதிகாரப்பூர்வமான அறிவிப்பு பிரத்யேக புகைப்படத்துடன் உற்சாகமாக வெளியிடப்பட்டிருக்கிறது.

'மண்டேலா', 'மாவீரன்' ஆகிய படங்களில் மூலம் தமிழ் ரசிகர்களின் கவனத்தைக் கவர்ந்த படைப்பாளி மடோன் அஷ்வின் இயக்கத்தில் உருவாகும் 'சீயான் 63' என தற்காலிகமாக பெயரிடப்பட்டிருக்கும் படத்தில் 'சீயான்' விக்ரம் கதையின் நாயகனாக நடிக்கிறார்.

எக்சன் என்டர்டெய்னராக தயாராகும் இந்த திரைப்படத்தை சாந்தி டாக்கீஸ் நிறுவனம் சார்பில் பிரபல தயாரிப்பாளர் அருண் விஷ்வா தயாரிக்கிறார்.  இதற்கான அதிகாரப்பூர்வமான அறிவிப்பு பிரத்யேக புகைப்படத்துடன் வெளியிடப்பட்டிருக்கிறது. மேலும் படத்தில் பணியாற்றும் ஏனைய நடிகர்கள், நடிகைகள் மற்றும் தொழில்நுட்ப கலைஞர்கள் குறித்த விவரங்கள் விரைவில் அதிகாரப்பூர்வமாக வெளியிடப்படும் என்றும் தெரிவிக்கப்பட்டிருக்கிறது.

'மண்டேலா' படத்தின் மூலம் நடிகர் யோகி பாபுவின் நகைச்சுவை முகத்தை கதையின் நாயகனாக மாற்றி அமைத்த இயக்குநர்  சிவகார்த்திகேயன் நடிப்பில் வணிக ரீதியாகவும், விமர்சன ரீதியாகவும் பிரம்மாண்ட வெற்றியைப் பெற்ற 'மாவீரன்' திரைப்படத்தின் மூலம் கதையின் நாயக பிம்பத்திற்கு கோட்டுச் சித்திரத்தை வித்தியாசமாக பயன்படுத்தலாம் என்ற உத்தியை அறிமுகப்படுத்தி வெற்றி பெற்ற இயக்குநர் என தனித்துவமிக்க அடையாளத்துடன் தமிழ் திரையுலகில் வலம் வரும் இயக்குநர் மடோன் அஷ்வின் இயக்கத்தில் 'சீயான் 63' உருவாகிறது என்பதாலும் ' தங்கலான்' போன்ற படைப்பிற்காக தன் அர்ப்பணிப்புடன் கூடிய கடின உழைப்பை வழங்கி சர்வதேச அளவிலான கவனத்தை கவர்ந்ததுடன் ரசிகர்களையும் வியப்பில் ஆழ்த்திய நட்சத்திர நடிகர் சீயான் விக்ரம், 'சீயான் 63 ' படத்தில் கதையின் நாயகனாக நடிக்கிறார் என்பதாலும் முதல் படத்திலேயே பல சவால்களை கடந்து வெற்றிகளை தொட்ட தயாரிப்பாளர் அருண் விஷ்வாவின் 'சாந்தி டாக்கீஸ் நிறுவனத்தின் தயாரிப்பில் 'சீயான் 63 ' உலக தரத்தில் உருவாவதாலும் இப்படத்திற்கு ரசிகர்களிடையே மட்டுமில்லாமல் திரையுலக வணிகர்களிடையேயும், பான் இந்திய திரையுலகத்தினரிடையேயும் பெரும் எதிர்பார்ப்பை ஏற்படுத்தியிருக்கிறது.