வடக்கின் மீது கண் வைக்கும் சீனா

வடக்கில் சீனா காலூன்ற விரும்புகிறது என்பது நன்றாகத் தெரிகிறது. அதற்கான கதவுகளை அது இப்போதே திறக்கத் தொடங்கி விட்டது. அதனை சீனத் தூதுவர் பகிரங்கமாகவே வெளிப்படுத்தியிருக்கிறார். வடக்கில் குறிப்பாக தமிழர்களை அரவணைப்பதன் மூலம், தேசிய மக்கள் சக்தி அரசாங்கத்தை பாதுகாக்கலாம் என்றும், இந்தியாவுக்குச் சவால் விடலாம் என்றும், சீனா கருதுகிறது. வடக்கில் சீனா தனது செல்வாக்கை அதிகரிப்பதன் மூலம் பிரதானமாக இந்தியாவின் தளத்தை ஆட்டம் காணச் செய்ய முற்படுகிறது. ஆனால், இந்த விடயத்தில் இந்தியா உண்மையிலேயே மெத்தனமாக இருக்கிறதா அல்லது, உறங்கு நிலையில் இருப்பது போல பாசாங்கு செய்கிறதா என்பதை புரிந்து கொள்ள முடியாமல் இருக்கிறது.