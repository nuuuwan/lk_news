ඡන්දෙ ගැසට් එක රජයේ මුද්‍රණාලයට යොමු කෙරේ

2024 ජනාධිපතිවරණය පැවැත්වෙන දිනය පිළිබඳ දැනුම්දීමේ අති විශේෂ ගැසට් නිවේදනය තවත් පැය කිහිපයකින් ප්‍රකාශයට පත් කිරීමට නියමිතව තිබේ.

ඒ අනුව නාමයෝජනා භාරගැනීමේ දිනය, ස්ථානය සහ ඡන්ද විමසීමේ දිනය පිළිබඳ මෙම ගැසට් නිවේදනය මගින් ප්‍රකාශයට පත් කිරීමට නියමිත බව මැතිවරණ කොමිෂන් සභාව පැවසීය.

එම ගැසට් නිවේදනය ප්‍රකාශයට පත් කිරීම සඳහා මැතිවරණ කොමිෂන් සභාව විසින් ඊයේ (25) මධ්‍යම රාත්‍රිය වන විට රජයේ මුද්‍රණාලය වෙත යොමුකළ බව එහි ජ්‍යේෂ්ඨ ප්‍රකාශකයෙකු සඳහන් කළේය.