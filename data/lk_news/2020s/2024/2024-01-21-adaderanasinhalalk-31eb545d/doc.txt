පළිගන්නා බව ඉරානය කියයි

සිරියාවේ ජනාකීර්ණ ප්‍රදේශයකට එල්ල කළ ගුවන් ප්‍රහාරයකින් ඉරාන විප්ලවීය හමුදාවේ ඉහළ නිලධාරීන් 05 දෙනෙකු ඝාතනය කිරීම සම්බන්ධයෙන් පළිගැනීමේ ප්‍රහාර එල්ල කරන බව ඉරානය පවසයි.

සිරියාවේ ඩමස්කස්නුවර ගොඩනැගිල්ලකට එල්ල වූ ප්‍රහාරයෙන් එරට උපදේශන රාජකාරිවල නිරත වූ ඉහළ පෙළේ ඉරාන හමුදා නිලදාරිහු 05 දෙනෙක් ඝාතනයට ලක් වූහ.

ඉරානය සහ සිරියාව අදාළ ප්‍රහාරය ඊශ්‍රායලය විසින් එල්ල කළ බවට ප්‍රකාශ කර තිබුණ ද ඊශ්‍රායලය මේ දක්වා ඒ සම්බන්ධයෙන් අදහස් දැක්වීමෙන් වැළකී තිබේ.

ඉරාන ජනාධිපති ඊබ්‍රහිම් රයිසි ප්‍රකාශ කළේ, අදාළ ප්‍රහාරය ත්‍රස්තවාදී සහ අපරාධ ක්‍රියාවක් වන අතර ඊට එරෙහි ව ප්‍රතිප්‍රහාර එල්ල කරන බවයි.