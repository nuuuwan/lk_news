மோட்டார் சைக்கிள் இராணுவ லொறியுடன் மோதியதில் ஒருவர் பலி

கிரிந்திவெல பொலிஸ் பிரிவுக்குட்பட்ட நெதுங்கொல்ல பிரதேசத்தில் உள்ள பெபிலியவல வீதியில் மோட்டார் சைக்கிளொன்று இராணுவ லொறியுடன் மோதி விபத்துக்குள்ளானதில் மோட்டார் சைக்கிள் ஓட்டுநர் உயிரிழந்துள்ளதாக பொலிஸார் தெரிவித்தனர்.

ரதாவான பகுதியிலிருந்து பெபிலியவல நோக்கிப் பயணித்த மோட்டார் சைக்கிள் அதன் கட்டுப்பாட்டை இழந்து வீதியில் கவிழ்ந்து முன்னால் வந்த இராணுவ லொறியுடன் மோதியுள்ளது.

இவ்விபத்தில் படுகாயமடைந்த மோட்டார் சைக்கிள் ஓட்டுநர் ரதாவான வைத்தியசாலையில் அனுமதிக்கப்பட்டதன் பின்னர் உயிரிழந்துள்ளார்.

இதனையடுத்து, சடலம் ரதாவான வைத்தியசாலையின் பிரேத அறையில் வைக்கப்பட்டுள்ளதுடன் இவ்விபத்து தொடர்பில் இராணுவ லொறியின் சாரதி கைது செய்யப்பட்டுள்ளார்.