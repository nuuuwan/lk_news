ரணிலை விட்டுப் பிரியும் மஹிந்த?

ஜனாதிபதி ரணில் நாட்டு மக்களுக்கு உரையாற்றிய தினத்துக்கு மறுநாள் சீனாவுக்கு உத்தியோகபூர்வ விஜயமொன்றை மேற்கொண்டிருந்த மஹிந்த ராஜபக்ஷ ஒரு தீர்மானத்துடனேயே நாட்டுக்கு திரும்பியுள்ளார் என்றே கூறவேண்டியுள்ளது. அவர் சீனாவில்  இருந்த தருணத்திலேயே இங்கு தம்மிக்க பெரேரா, பொதுஜன பெரமுனவின் ஜனாதிபதி வேட்பாளர் என்றும் அதை மஹிந்த தனது வாயால் ஜுலை முதல் வாரமளவில் அறிவிப்பார் என்றும் ஊடக மாநாட்டில் கூறப்பட்டது.  மஹிந்தவின் அனுமதியின்றி இப்படியான அறிவிப்பை செய்திருக்க முடியாது.