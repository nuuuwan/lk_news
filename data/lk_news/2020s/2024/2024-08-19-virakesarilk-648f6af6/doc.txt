உலக புகைப்பட தினம்

ஆயிரம்  வார்த்தைகளால் சொல்ல முடியாத தகவலை  புகைப்படமானது ஒரு நொடிப் பொழுதிலே  பேசிவிட்டு செல்கிறது. ஒரு சிறந்த  புகைப்படவியல் என்பது பார்வையாளரின் மனங்களில் ஊடுருவி தாக்கத்தை ஏற்படுத்துவதாக இருக்க வேண்டும்.

உலகப் புகைப்பட தினம் ஆகஸ்ட் 19ஆம் திகதி கொண்டாடப்படுகின்றது. இது புகைப்படத்தின் முக்கியத்துவம் மற்றும் புகைப்படக் கலைஞர்களின் பங்களிப்பைக் கொண்டாடும் நாளாகும்.

19 ஆம் நூற்றாண்டின் பெருமை  அல்லது சாதனையை ஆரம்பத்திலே லூயிஸ் டாகுவேரே என்பவரினால் "டாகுரி யோடைப்" என புகைப்படத்தின் செயல் பாட்டு முறையை வடிவமைத்தார். பின்னர் 1839 ஆம் ஆண்டு லூயிஸ் டாகுரே பாரிஸில் உள்ள போல்வர்கு  கோயிலை அருகில் உள்ள தெருவை புகைப்படமாக எடுத்தார்.இதுவே தனிநபரினால் எடுக்கப்பட்ட முதல் புகைப்படமாக கருதப்படுகிறது.

எனினும் 1826 ஆம் ஆண்டு பிரான்ஸ் நாட்டைச் சேர்ந்த ஜோசப் நைஸ்போர் நீப்ஸ் என்பவரே முதல் நிலையான நவீன புகைப்படத்தை எடுத்தார். ஆகஸ்ட் 19ஆம் தேதி பிரான்ஸ் நாடு வரது செயற்பாடுகள் குறித்து ப்ரீடூதி வோல்டு என உலகம் முழுவதும் அறிவித்து இதனை எடுத்துரைக்கும் முகமாகவே இன்றைய தினம் உலகப் புகைப்பட தினமாக கொண்டாடப்படுகிறது. புகைப்படம் எடுப்பதற்கு மிக முக்கியமான விடயமாக ஒளி கருதப்படுகின்றது. இதில் இயற்கை மற்றும் செயற்கை ஒளிகள் இணைப் பயன்படுத்தப்பட்டு எடுக்கப்படுகின்ற புகைப்படம் ஆனது  உணர்ச்சிகள் வெளிக்காட்டப்படுகிறது கமரா தனது ஒளிப்பதிவை மேற்கொள்கிறது. புகைப்படம் எடுப்பதற்கு பொருத்தமான நேரத்தினை குறிப்பாக அதனை கோல்டன் ஹவர்  என்று கூறுவார்கள். அதாவது சூரியன் காலை உதித்த பிறகு சில மணி துளிகள் அதேபோல் சூரியன் மறையும் முன்னரான சில மணித்துளிகள் புகைப்படத்தினை பதிவு செய்வதற்கு உகந்த நேரமாக கூறப்படுகின்றது.

இன்றைய வரலாற்றினை  எதிர்காலத்திற்கு கொண்டு செல்லும் ஒரு ஆற்றல் வாய்ந்த கருவியாக ஒளிபடம் பாவனை சிறப்பிடம்  பெறுகின்றது.  இவ் புகைப்படவியலானது வெகுசன ஊடகங்களில் ஒன்றான பத்திரிகை அச்சு ஊடகத் துறைக்கு  மொழியுடன் இணைந்து ஆணிவேராக புகைப்படவியல் பக்கபலமாக செயற்படுகின்றது. அச்சு ஊடகங்களில் புகைப்படங்களினை பிரசுரிக்கும் முறை புகைப்படப் பத்திரிகைகலை "photo journalism"  என்ற பெயரில் இற்றைக்கு சுமார் 50 ஆண்டுகளுக்கு முன்பு அறிமுகப்படுத்தப்பட்டுள்ளது. இங்கு பத்திரிக்கை அல்லது அச்சு ஊடகத்துறையின் ஒழுக்க நெறிக்கோவைக்கு ஏற்ற விதிமுறைகளின் செய்திகளுக்கேற்ப  புகைப்படம் இணைக்கப்படுகிறது.

இவ்வாறாக சஞ்சிகைகள், புத்தகங்கள், கட்டுரைத் தொகுப்புகள், துண்டு பிரசுரங்கள், சுவரொட்டிகள் ஆகிய அச்சு ஊடகங்களிலும்  ஒளிப்படங்கள் பயன்படுத்தப்படுகின்றன. இவை அனைத்தும் புகைப்படக் கலையின் நியதிகளுடன்  ஒத்திசைவாகியுள்ளன. உலகின் வர்த்தகதாரர்கள் தமது உற்பத்தி ஆதாயங்களை பெருக்கி கொள்வதற்கான விளம்பரகலையில் புகைப்படவியலும் மிகுந்த செல்வாக்கும் செலுத்துகிறது. அடுத்து சினிமா என்பது புகைப்படத்தின் ஒரு தொடர்பாடல் நீட்சியே ஆகும். சினிமாவின் உடைய பல்வேறுபட்ட நோக்கங்களுக்காக புகைப்படம் தனது ஈடுபாட்டைச் செலுத்துகின்றது.

படப்பிடிப்பின் போது பாத்திரங்களின் தெளிவு மற்றும் அவர்களின் தோற்றங்கள் ஆடை அணிகளை தொடர்ச்சியாக பேணுவதற்கு, சினிமா சார்ந்த வெளியீடுகளை தயாரிப்பதற்காக, சினிமா கலைஞர்களுக்கு கற்கைகளுக்காக போன்ற பல்வேறு வகையான  நோக்கங்களுக்காக சினிமாவில் புகைப்படவியல் பயன்படுத்தப்படுகிறது. தொலைக்காட்சி ஊடகத்தின் புகைப்பட பாவனையானது பெரிதும் விளம்பரங்களுடன் இடைத்தொடர்பினை ஏற்படுத்துவதற்காக  பார்க்கப்படுகின்றது.

புகைப்படக் கலையானது நபருள்ளே  இயற்கையை ரசிக்கும் தன்மையை ,ஒளியின் அருமை, இருளின் அழகு ,தொலைநோக்க சிந்தனை,  படைப்பாக்க சிந்தனைமெருகூட்டல், வண்ணங்களின் அழகைப் போற்றல் சூழலில் காணப்படக்கூடிய மூலக்கூறுகள் யாவற்றையும் அழுக்கு அசிங்கம் என பார்க்காமல் யாவற்றையும் புகைப்படவியல் சார்ந்த  கதை சொல்லல் உத்தியுடன்  நோக்குவதற்கு அடித்தளமாக உள்ளது.

யாதாயினொருவர் புகைப்படக் கலைஞராக உருவாவதற்கு அவரிடம் தனிப்பட்ட ஆர்வம் மட்டும் படைப்பாற்றல் போன்றன  இன்றியமையாதாகும். மேலும் புகைப்பட கமரா பற்றிய  கோணங்கள் மற்றும்  அது சார்ந்த தெளிவான பயிற்சி நிலை காணப்பட வேண்டியது அவசியமாகும்.எமது நினைவலைகளை மீட்டி பார்ப்பதற்கு தூணாக அமையும் இன்றைய தினத்தை கொண்டாடுவோம்.