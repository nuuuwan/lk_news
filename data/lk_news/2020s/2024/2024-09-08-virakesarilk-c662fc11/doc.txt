தொழிலாளர் சம்பள விவகாரம்;   தேர்தல் கால நெருக்கடியில் இ.தோ.கா

2005 ஆம் ஆண்டு ஜீவன் தொண்டமானின் தந்தையான அமரர் ஆறுமுகன் தொண்டமான் மஹிந்த ராஜபக்ஷவோடு நட்பினை உருவாக்கிக் கொண்டதோடு மஹிந்தவின் இரண்டு பதவி காலத்திலும் செல்வாக்கான அமைச்சராக வலம் வந்தார். 2015 ஆம் ஆண்டு ஜனாதிபதித் தேர்தலில் மஹிந்த தோல்வியுற்றாலும் செஞ்சோற்று கடன் என்ற விடயத்தை முன்வைத்து வெறும் எம்.பியாக எதிரணியில் அவருடன் அமர்ந்திருந்தார் ஆறுமுகன் தொண்டமான். அந்தளவுக்கு இருவருக்கிடையில் நெருக்கம் இருந்தது.