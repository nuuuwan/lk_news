யுவதியின் தலை முடியை கத்தரித்த மௌலவி கைது

பேருந்தில் பயணித்த 27 வயதுடைய யுவதியின் தலை முடியை அரைவாசிக்கு மேல் கத்தரித்ததாக கூறப்படும் முருதலாவ பிரதேசத்தை சேர்ந்த மௌலவி என்று அறியப்பட்ட நபர் ஒருவரை கண்டி தலைமையக பொலிஸார் கைது செய்துள்ளனர்.

கட்டுகஸ்தோட்டையில் இருந்து கண்டி நோக்கி பயணித்த பஸ்ஸில் யுவதியொருவர் அமர்ந்திருந்து பயணம் செய்துள்ளார். அவரது  அந்த ஆசனத்தின் பின் இருக்கையில் அமர்ந்திருந்த மௌலவி யுவதியின்  தலைமுடியை வெட்டியுள்ளதாக பொலிஸாரின் விசாரணையில் தெரியவந்துள்ளது.

சம்பவத்தை எதிர்கொண்ட யுவதி, சந்தேகநபரையும், அவர் வெட்டிய தலைமுடியின் பகுதியையும் தனது அலைபேசியில் வீடியோவாக எடுத்துள்ளார்.

மேலும், மடவளை பிரதேசத்தில் வசிக்கும் யுவதி சில தேவைகளுக்காக கண்டி நோக்கி பயணித்த வேளையில் இச்சம்பவத்துக்கு முகங்கொடுத்துள்ளார்.

தனக்கு நேர்ந்ததை சக பயணிகளிம் தெரிவித்ததை அடுத்தே, சந்தேக நபரை பிடித்து பொலிஸாரிடம் ஒப்படைத்துள்ளனர்.

கைது செய்யப்பட்ட சந்தேக நபர் முருத்தலாவ தெஹியங்க வடக்கு பகுதியைச் சேர்ந்தவர் என விசாரணைகளின் ஊடாக கண்டறியப்பட்டுள்ளது.