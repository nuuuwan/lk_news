”எழுத்துப் பரீட்சையின்றி செயன்முறைப் பரீட்சைக்குத் தோற்றலாம்”

பாடசாலை வீதிப் பாதுகாப்புச் சங்கத்தினால் வழங்கப்படும் சாரதி திறன் பதக்கத்தைப் பெறும் ஒவ்வொரு க.பொ.த உயர்தர மாணவர்களும், மோட்டார் போக்குவரத்து திணைக்களத்தினால் நடத்தப்படும் எழுத்துப் பரீட்சைக்குத் தோற்றாமலேயே செயன்முறைப் பரீட்சைக்குத் தோற்ற தகுதியுடையவர்கள் என போக்குவரத்து இராஜாங்க  அமைச்சர் லசந்த அழகியவன்ன தெரிவித்தார்.

பாடசாலைகளில் வீதி பாதுகாப்பு மன்றங்கள் அமைத்து பதக்கங்கள் வழங்கும் நிகழ்ச்சி இன்று நடைமுறைப்படுத்தப்பட உள்ளது.இதில் ஆரம்பநிலை மாணவர்கள் முதல் உயர்தர மாணவர்கள் வரை பங்கேற்கலாம்.

பல்கலைக்கழகங்களுக்குத் தெரிவுசெய்யப்படும் ஏனைய மாணவர்களைக் காட்டிலும் இந்த ஜனாதிபதி பதக்க குழுவில் பணிபுரியும் மாணவர்களுக்கு அதிக புள்ளிகளை வழங்குவதற்கான அமைப்பையும் இந்த மன்றங்கள் அமைக்கும்.

பாடசாலை மற்றும் பிரதேச மட்ட உத்தியோகத்தர்களின் மேற்பார்வையில் இந்தப் பதக்கங்களை வழங்கும் முறை நடைமுறைப்படுத்தப்பட உள்ளதாக அமைச்சர் மேலும் தெரிவித்தார்.