மீகலேவ பிரதேச வைத்தியசாலையில் மரக்கறிச் செய்கை !

குருணாகல் மாவட்டத்தின் வடமேற்கு மாகாணத்தில் அநுராதபுர மாவட்டத்திற்கும் குருணாகல் மாவட்டத்திற்கும் இடையிலான எல்லையில் அமைந்துள்ள மீகலேவ பிரதேச வைத்தியசாலையில் நோயாளர்களின் மனநலத்தை பேணும் வகையில் மரக்கறிச் செய்கை முன்னெடுக்கப்படுகின்றது.

மீகலேவ பிரதேச வைத்தியசாலைக்கு பொறுப்பான வைத்திய அதிகாரி மஹிந்த உயங்கொட அவர்களின் பணிப்புரையின் கீழ் வைத்தியர் திலினி அபேவர்தன, வைத்திய சமிகா விக்கிரமசிங்க மற்றும் ஏனைய வைத்தியர்கள், தாதியர்கள் மற்றும் வைத்தியசாலையின் ஏனைய ஊழியர்களின் உதவியுடன் இந்த மரக்கறிச் செய்கை மேற்கொள்ளப்பட்டு வருகின்றது.

இந்த நிலத்தில் ஏராளமான உருளைக்கிழங்கு, தக்காளி, முள்ளங்கி, கிழங்கு, வெண்டை, வாழை, மிளகாய், சோளம் போன்றவை பயிரிடப்பட்டுள்ளன.

வைத்தியசாலையில் பணிபுரியும் அனைத்து ஊழியர்களும் தங்களுக்கு கிடைக்கும் ஒவ்வொரு ஓய்வு நேரத்திலும் இந்த மரக்கறிச் செய்கையை மேற்கொண்டு வருகின்றனர்.