චීන ජාතිකයින් පිරිසක් මරුට

චීන ජාතිකයින් 8 දෙනෙකුගේ සිරුරු මෙක්සිකෝවේ "Oaxaca" ප්‍රාන්තයේ වෙරළේ තිබී හමුවී ඇති බව ජාත්‍යන්තර මාධ්‍ය වාර්තා කරයි.

ඔවුන් නීතිවිරෝධී ලෙස අමෙරිකාවට සංක්‍රමණය වීමට උත්සාහ කිරීමේදී බෝට්ටුව අනතුරට ලක්වන්නට ඇතැයි සැක කෙරේ.

මියගිය පිරිස අතර කාන්තාවන් 7 දෙනෙක් සහ පිරිමි පුද්ගලයෙක් සිටි බව සඳහන් ය.

එම බෝට්ටුවේ සිටි තවත් එක් අයෙක් දිවි ගලවාගෙන ඇති අතර බෝට්ටුව පැදවූ පුද්ගලයාට කුමක් වූයේද යන්න අපැහැදිලිය.

මෑතක සිට නීතිවිරෝධී ලෙස අමෙරිකාව ට සංක්‍රමණය වීමට උත්සාහ දරන පුද්ගලයින්ගේ ගණන වැඩිවී ඇති අතර එම පුද්ගලයින් බහුලව මෙක්සිකෝව හරහා අමෙරිකාවට යෑමට උත්සාහ ගන්නා බව සඳහන් වෙයි.