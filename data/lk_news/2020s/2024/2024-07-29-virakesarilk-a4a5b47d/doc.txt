தேர்தல் ஆணைக்குழுவிடம் செலவு மதிப்பீட்டை சமர்ப்பித்தது தபால் திணைக்களம்

எதிர்வரும் ஜனாதிபதி தேர்தலுக்கு 1.4 பில்லியன் ரூபாய் தபால் திணைக்களத்தினால் செலவாகும் என மதிப்பிடப்பட்டு தேர்தல்கள் ஆணைக்குழுவிற்கு அனுப்பி வைக்கப்பட்டுள்ளது.

இதனை பிரதி தபால் மா அதிபர் ராஜித ரணசிங்க இன்று திங்கட்கிழமை (29) தெரிவித்துள்ளார்.

பொது அஞ்சல் கட்டணம், பதிவு செய்யப்பட்ட தபால் கட்டணம், எழுதுபொருட்களுக்கான செலவுகள், போக்குவரத்துச் செலவுகள், நிர்வாகக் கட்டணம் உள்ளிட்ட பல செலவுகள் தொடர்பில் மதிப்பீட்டில் உள்ளடக்கப்பட்டுள்ளதாக அவர் குறிப்பிட்டார்.

இந்த மதிப்பீடு ஒரு முன்னறிவிப்பு என்றும் கோரப்பட்ட இறுதித் தொகை மாற்றமடையலாம் எனவும் ரணசிங்க குறிப்பிட்டுள்ளார்.