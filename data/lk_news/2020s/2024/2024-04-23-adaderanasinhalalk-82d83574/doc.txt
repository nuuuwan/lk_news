විවාදයට සූදානම් - සජිත්

ජාතික ජන බලවේගයේ නායක අනුරකුමාර දිසානායක මහතා සමග විවාදය සඳහා තම පාර්ශ්වය සූදානම් බව විපක්ෂනායක සජිත් ප්‍රේමදාස මහතා පවසයි.

සුහුරු පන්ති කාමර ලබාදීමේ වැඩසටහන යටතේ වීරකැටිය, ඕකන්දයාය විද්‍යාලයට සුහුරු පන්ති කාමරයක් ලබාදීමේ අවස්ථාවට එක්වෙමින් විපක්ෂ නායක සජිත් ප්‍රේමදාස මහතා මේ බව සඳහන් කළේය.

සමගි ජන බලවේගයේ නායක සජිත් ප්‍රෙමදාස සහ ජාතික ජන බලවේගයේ නායක අනුර කුමාර දිසානායක යන මහත්වරුන් අතර පැවැත්වීමට යෝජිත විවාදය වෙනුවෙන් ජාතික ජන බලවේගය පාර්ශවයෙන් ලිපියක් යොමුකරමින් දින කිහිපයක් යෝජනා කර තිබුණි.

ඒ අනුව අදාළ විවාදය සඳහා ලබන මැයි මාසයේ 07, 09, 13 හෝ 14 යන දිනවලින් එකක් යොදා ගැනීමට සූදානම් බව එම ලිපියේ සඳහන් කර තිබුණි.