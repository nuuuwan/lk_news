කටුනායක අධිවේගී මාර්ගයේ වාහන 5ක් අනතුරට ලක්වෙයි

කටුනායක අධිවේගී මාර්ගයේ පෑලියගොඩ අන්තර් හුවමාරුවේදී වාහන කිහිපයක් එකිනෙක ගැටීමෙන් අනතුරක් සිදුව තිබේ.

කටුනායක දෙස සිටි පැමිණි රථවාහන 4ක් මුදල් ගෙවන කවුන්ටරය අසළ පෝලිමේ තිබියදී පසුපසින් පැමිණි කැබ් රථයක් එම මෝටර් රථවල ගැටීමෙන් මෙම අනතුර සිදුව තිබුණි.

අනතුරින් කිසිවෙකුටත් තුවාල සිදුව නොමැති අතර මෝටර් රථවලට දැඩි අලාභහානි සිදුව තිබුණි.

පසුපසින් පැමිණි කැබ් රථයේ රියදුරුට එම රථය පාලනය කරගැනීමට නොහැකිවීම හේතුවෙන් මෙම අනතුර සිදුවන්නට ඇති බවට පොලීසිය සැකපළකරයි.