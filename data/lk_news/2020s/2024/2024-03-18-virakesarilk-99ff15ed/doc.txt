நாட்டை தங்கள் கட்டுப்பாட்டின் கீழ் வைத்துள்ள சிறிய குழுவினர் மாற்றங்களை தடுக்கின்றனர் - தேசிய மக்கள் சக்தி நாடாளுமன்ற உறுப்பினர் ஹரிணி

அதிகாரமாற்றம் இலகுவானதாகயிருக்கப்போவதில்லை என தெரிவித்துள்ள தேசிய மக்கள் சக்தியின் நாடாளுமன்ற உறுப்பினர் ஹரிணி அமரசூரிய மாற்றங்கள் நிகழ்வதை உயர்குழாமை சேர்ந்த சிறிய குழுவினர் தடுத்துவருகின்றனர் எனவும் தெரிவித்துள்ளார்.

லண்டன் பெண்கள் மாநாட்டில் உரையாற்றுகையில் இதனை தெரிவித்துள்ள அவர் இலங்கையி;ல் கடந்த 76 வருடங்களாக இடம்பெற்ற விடயங்களிற்கு உயர்குழாமை சேர்ந்த சிறிய குழுவினரே காரணம் என தெரிவித்துள்ளார்.

இந்தசிறிய குழுவினர் இலகுவில் அதிகாரங்களை கைவிடமாட்டார்கள் தங்களை விட அந்த குழுவினரை விட தாங்கள்   பலம்வாய்ந்தவர்களாக காணப்படுகின்றனர் என்பதை மக்கள் தற்போது உணர்ந்துள்ளனர் எனவும் ஹரிணி அமரசூரிய தெரிவித்துள்ளார்.

மாற்றங்கள் இலகுவாக நிகழப்போவதில்லை அதிகாரத்தில் உள்ள சிறிய குழுவினர் மாற்றங்கள் நிகழ்வதை தடுப்பதற்காக அனைத்தையும் செய்வார்கள் எனவும் அவர் குறிப்பிட்டுள்ளார்.

ஆனால் நாட்டு மக்கள் அவர்களை விட வலுவானவர்கள் இதற்கு முன்னர் நாங்கள் எங்கள் பலத்தை உணரவில்லை,ஒரு ஒழுங்கமைக்கப்பட்ட குழுவாக மாறுவதன் கூ மூலம் நாங்கள் அவர்களை விட வலுவானவர்களாக திகழுவோம் எனவும் அவர் தெரிவித்துள்ளார்.

அவர்கள் கடந்த 76 வருடங்களாக இந்த நாட்டை அழித்துவிட்டார்கள் இந்த யுகத்தை முடித்துவைப்பது எங்களுக்கு உள்ள கடமை உங்களால் அந்த மாற்றத்தை செய்ய முடியும் நீங்கள் அந்த மாற்றத்தின் ஒரு பகுதியாகவேண்டும் எனவும் அவர் தெரிவித்துள்ளார்.