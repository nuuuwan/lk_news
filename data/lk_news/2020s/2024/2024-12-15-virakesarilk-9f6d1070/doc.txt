ரஜரட்ட ரெஜின, சாகரிகா ரயில்களின் எஞ்ஜின்கள் ஒன்றுடன் ஒன்று மோதி விபத்து!

பெலியத்த ரயில் நிலையத்தில் இன்று ஞாயிற்றுக்கிழமை (15) காலை ரஜரட்ட ரெஜின மற்றும் சாகரிகா ரயில்களின் எஞ்ஜின்கள் ஒன்றுடன் ஒன்று மோதியதில் ஏற்பட்ட விபத்து தொடர்பில் ரயில் திணைக்களம் விசாரணைகளை ஆரம்பித்துள்ளது.

பெலியத்தையிலிருந்து அனுராதபுரம் நோக்கி பயணித்த ரஜரட்ட ரெஜின ரயில் எஞ்ஜின் இயக்கத் திசையை மாற்றும்போது, அது தவறான பாதையில் பயணித்தமையினால் அங்கு நிறுத்திவைக்கப்பட்டிருந்த சாகரிகா ரயிலுடன் மோதியுள்ளதாக தெரிவிக்கப்படுகிறது.

இதனால் நாளை திங்கட்கிழமை (16) காலை ரயிலை இயக்க முடியாத நிலை ஏற்பட்டுள்ளதாக ரயில்வே திணைக்களம் தெரிவித்துள்ளது.

இன்று காலை இந்த விபத்து இடம்பெற்றதன் காரணமாக, பெலியத்தையிலிருந்து அநுராதபுரம் வரை 8.45 மணிக்கு இயக்கப்படவிருந்த ரஜரட்ட ரெஜின ரயில் தாமதமாகவே புறப்பட்டுள்ளது.