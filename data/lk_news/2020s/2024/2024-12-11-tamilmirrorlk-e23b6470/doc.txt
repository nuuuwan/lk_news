”சபாநாயகர் உடனடியாக இராஜினாமா செய்ய வேண்டும்”

சபாநாயகர் அசோக ரன்வல ஜப்பானில் உள்ள வசேடா பல்கலைக்கழகத்தில் ஒருபோதும் அதன் மாணவராக இருந்ததில்லை என உறுதிப்படுத்தப்பட்டதாகக் கூறிய ஐக்கிய தேசியக் கட்சி, போலி முனைவர் பட்டம் என்பது ஆசியாவிலேயே மிகப் பழமையான பாராளுமன்றத்தையும் இந்த ஒட்டுமொத்த தேசத்தையும் அவமதிக்கும் செயலாகும் என்று தெரிவித்துள்ளது.

“இலங்கையின் பாராளுமன்றம் ஆசியாவிலேயே முதன்மையானது மற்றும் முழு உலகமும் அதில் என்ன நடக்கிறது என்பதை உன்னிப்பாக அவதானித்து வருகிறது. எனவே இலங்கை சபாநாயகர் தமக்கு கலாநிதி பட்டம் இருப்பதாக பொய்யாக கூறுவது நாட்டை அவமதிக்கும் செயலாகும்.

அதன் பிரகாரம் அவர் உடனடியாக தனது பதவியை இராஜினாமா செய்ய வேண்டும் என முன்னாள் பாராளுமன்ற உறுப்பினர் தலதா அத்துகோரள கட்சியின் சார்பில் அவசரமாக நடாத்தப்பட்ட ஊடகவியலாளர் சந்திப்பில் தெரிவித்தார்.

கம்பஹா மாவட்டத்தில் தேர்தலின் போது NPP யினால் அச்சிடப்பட்டு விநியோகிக்கப்பட்ட தேர்தல் துண்டுப் பிரசுரங்கள் சபாநாயகர் ஜப்பான் வசேடா பல்கலைக்கழகத்தில் முதுகலைப் படிப்பைப் பின்பற்றியதாக கூறியுள்ளதாக திருமதி அத்துகோரள தெரிவித்தார்.

அதன்படி, கம்பஹா மாவட்ட மக்களும், முழு நாட்டிலும் உள்ள வாக்காளர்களும் ஏமாற்றப்பட்டுள்ளனர் என்றார்.

“இந்தச் சூழ்நிலை மற்ற NPP எம்.பி.க்களின் கல்விச் சான்றுகளில் சந்தேகத்தை உருவாக்கியுள்ளது. மற்றொரு NPP எம்.பி.யால் வழங்கப்பட்ட தவறான சான்றுகள் பற்றிய தகவல்களை நாங்கள் திரட்டத் தொடங்கியுள்ளோம்,” என்று அவர் மேலும் கூறினார்.

ஜனாதிபதி தேர்தல் மற்றும் பொதுத் தேர்தல்களின் போது பாராளுமன்றத்தை சுத்தப்படுத்துவதாக NPP உறுதியளித்ததை நினைவுகூர்ந்த திருமதி அத்துகோரள, பொய்களைப் பரப்பும் நபர்களிடமிருந்து இத்தகைய உன்னதமான செயற்பாட்டை எதிர்பார்க்க முடியுமா என்றும் கேள்வி எழுப்பினார்.