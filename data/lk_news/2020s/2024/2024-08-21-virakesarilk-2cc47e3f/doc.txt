பெரஹராவை ட்ரோன் கமராவில் புகைப்படம் எடுத்த திருமண புகைப்படப்பிடிப்பாளர் கைது

கண்டி வரலாற்றுச் சிறப்புமிக்க தலதா மாளிகையின் வருடாந்த எசல பெரஹராவின் இறுதி பெரஹரா ரந்தோலி பெரஹராவில் ட்ரோன் கமராவை பயன்படுத்தி புகைப்படம் எடுத்த திருமண புகைப்படப்பிடிப்பாளர்  கைது செய்யப்பட்டுள்ளார்.

தலதா மாளிகை வளாகத்தில் ட்ரோன் கமரா பறப்பதை அவதானித்த விமானப்படை வீரர்கள் அதனை சுட்டு வீழ்த்தியுள்ளனர்.

பின்னர் ட்ரோன் கமராவை பயன்படுத்திய சந்தேக நபர்  தலதா மாளிகைக்கு அருகிலுள்ள ஹோட்டலில் வைத்து கைது செய்யப்பட்டுள்ளார்.

உயர் பாதுகாப்பு வலயமாக அறிவிக்கப்பட்டுள்ள தலதா மாளிகையில் அனுமதியின்றி ட்ரோன் கமராக்களை பயன்படுத்த தடை விதிக்கப்பட்டுள்ளது.

ரந்தோலி பெரஹெராவின் மூன்றாவது நாளில் ட்ரோன் கமராவை பயன்படுத்திய மேலும் இருவர் கைது செய்யப்பட்டனர்.