துவி சக்கர சாதனையாளர் டி டி எஃப் வாசன் - நடிகர் கிஷோர் இணையும் 'ஐபிஎல்'

நட்சத்திர நடிகர் கிஷோர்-  துவி சக்கர வாகனத்தில் சாகசம் செய்து சாதனை படைத்திருக்கும் டி டி எஃப் வாசன் ஆகிய இருவரும் முதன்மையான கதாபாத்திரங்களில் நடித்திருக்கும் 'ஐபிஎல்' ( இந்தியன் பீனல் லா)  எனும் திரைப்படத்தின் முதல் பார்வை பதாகைகள் வெளியிடப்பட்டிருக்கிறது.

இயக்குநர் கருணாகரன் இயக்கத்தில் உருவாகி வரும் 'ஐபிஎல்' ( இந்தியன் பீனல் லா)  எனும் திரைப்படத்தில் கிஷோர், டி டி எஃப் வாசன், அபிராமி, போஸ் வெங்கட், திலீபன், ஹரிஷ் பெராடி, 'ஆடுகளம்' நரேன் உள்ளிட்ட பலர் நடித்திருக்கிறார்கள். பிச்சுமணி ஒளிப்பதிவு செய்து இருக்கும் இந்த திரைப்படத்திற்கு அஸ்வின் விநாயகமூர்த்தி இசையமைத்திருக்கிறார். இந்த திரைப்படத்தை ராதா பிலிம் இன்டர்நேஷனல் பட நிறுவனம் சார்பில் தயாரிப்பாளர் ஜி. ஆர். மதன் கிருஷ்ணன் தயாரித்திருக்கிறார்.

இந்த திரைப்படத்தின் முதல் தோற்ற பதாகைகள் என மூன்று பதாகைகள் வெளியிடப்பட்டிருக்கிறது. இதில் முதன்மை கதாபாத்திரங்களில் ஏற்று நடித்திருக்கும் கிஷோர் மற்றும் டிடிஎஃப் வாசன் ஆகியோரின் உணர்வுபூர்வமான தோற்றமும், அதன் பின்னணியில் நெடுஞ்சாலையும் இணைத்து வடிவமைக்கப்பட்டிருப்பதால் ரசிகர்களை வெகுவாக கவர்ந்து வருகிறது.

இதனிடையே இணையதள பார்வையாளர்களிடத்தில் பெரும் வரவேற்பை பெற்ற துவி சக்கர வாகனத்தில் சாகசம் செய்யும் சாதனையாளரான டி டி எஃப் வாசன்- முதன்முறையாக "ஐபிஎல்' திரைப்படத்தில் நடித்திருப்பதால் அவருடைய ரசிகர்கள் இந்த திரைப்படத்தை ஆர்வத்துடன் காண காத்திருக்கிறார்கள் என்பது குறிப்பிடத்தக்கது.