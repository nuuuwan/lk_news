வர்த்தமானி வாபஸூக்கு வருந்தினார் வடிவேல்

பெருந்தோட்டத் தொழிலாளர்களுக்கு 1,700 ரூபாய் சம்பளம் நாளாந்த சம்பளமாக வழங்கப்பட வேண்டும் என தொழில் அமைச்சு  வெளியிட்டிருந்த  வர்த்தமானி அறிவித்தல் வாபஸ் பெறப்பட்டுள்ளமை வருத்தமளிக்கிறது என இலங்கை தேசிய தோட்ட தொழிலாளர் சங்க பொது செயலாளரும் ,ஜனாதிபதியின் சிரேஸ்ட ஆலோசகருமான பாராளுமன்ற உறுப்பினர் வடிவேல் சுரேஷ் தெரிவித்தார்.

தோட்டத் தொழிலாளர்களுக்கு 1,700 ரூபாய் சம்பளம் வழங்கப்பட வேண்டுமென தொழில் அமைச்சு இரண்டு வர்த்தமானி அறிவித்தல்களை வெளியிட்டிருந்தது. இருந்த போதிலும் வெளியிடப்பட்ட வர்த்தமானி அறிவித்தல்களை சவாலுக்கு உட்படுத்தப்பட்டு பெருந்தோட்ட நிறுவனங்கள் நீதிமன்றத்தில் வழக்கு தொடர்ந்திருந்தனர்.

இந்நிலையில் தொழில் அமைச்சினால் வெளியிடப்பட்டிருந்த 1,700 ரூபாய் நாளாந்த சம்பளம் தொடர்பான வர்த்தமானி வழக்கின் இரண்டாம் விசாரணையை நடத்திய உயர் நீதிமன்றம் வர்த்தமானிக்கு எதிராக இடைக்கால தடை உத்தரவை  அண்மையில் பிறப்பித்திருந்தது.