கல்கிசையில் ஐஸ், ஹெரோயின் போதைப்பொருள்களுடன் மூவர் கைது!

கல்கிசை பொலிஸ் பிரிவுக்குட்பட்ட ரஷ்டம்வத்த மற்றும் பெலக்கடே சந்தி பகுதிகளில் ஐஸ் மற்றும் ஹெரோயின் போதைப்பொருளுடன் மூவர் நேற்று சனிக்கிழமை (23) பொலிஸாரால் கைது செய்யப்பட்டுள்ளனர்.

கல்கிசை பொலிஸ் நிலைய அதிகாரிகள் குழுவுக்கு கிடைத்த தகவலின் அடிப்படையில் மேற்கொள்ளப்பட்ட 03 சுற்றிவளைப்புக்களின்போதே இவர்கள் கைது செய்யப்பட்டுள்ளனர்.

ரஷ்டம்வத்த, கம்புருபிடிய பிரதேசங்களைச் சேர்ந்த 23, 30 வயதுடைய இரு ஆண்களும்  கல்கிசை பிரதேசத்தைச் சேர்ந்த 30 வயதுடைய பெண்ணும் பொலிஸாரால் கைது செய்யப்பட்டுள்ளனர்.

கைது செய்யப்பட்ட சந்தேக நபர்களிடமிருந்து 10 கிராம் 200 மில்லிகிராம் ஐஸ், 05 கிராம் 100 மில்லி கிராம் ஹெரோயின் மற்றும் 10 கிராம் 200 மில்லிகிராம் ஐஸ் பொலிஸாரால் கைப்பற்றப்பட்டுள்ளன.