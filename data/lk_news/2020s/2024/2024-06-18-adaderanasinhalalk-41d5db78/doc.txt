ඝාතන සැකකරුවෙක් අත්අඩංගුවට

නොච්චියාලම පොලිස් වසමේ සිදුකළ මනුෂ්‍ය ඝාතනයකට අවශ්‍යකර සිටි සැකකරුවෙකු අත්අඩංගුවට ගෙන තිබේ.

මෙලෙස අත්අඩංගුවට ගෙන තිබුණේ කොකුන්නෑව, රනෝරාව ප්‍රදේශයේ පදිංචි 32 හැවිරිදි පුද්ගලයෙකි.

පසුගිය 10 වනදා නොච්චියාගම, කොකුන්නෑව රනෝරාව ප්‍රදේශයේදී පුද්ගලික ආරවුලක් මත පහරදීමක් හේතුවෙන් 43 හැවිරිදි පුද්ගලයෙකු බරපතළ තුවාල ලබා රෝහල් ගත කර තිබුණි.

එලෙස බරපතළ තුවාල ලැබූ පුද්ගලයා පසුගිය 14 වනදා අනුරාධපුර රෝහලේ ප්‍රතිකාර ලබමින් සිටියදී මියගොස් ඇත.

ඒ සම්බන්ධයෙන් නොච්චියාගම පොලීසිය විසින් විමර්ශනයක් සිදුකර අදාළ සැකකරු අත්අඩංගුවට ගත් බව පොලීසිය පවසයි.