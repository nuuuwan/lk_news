ஜனாதிபதி வேட்பாளர்கள் மீண்டும் விவாதத்திற்கு அழைப்பு

எமது சகோதர ஊடகங்களான டெய்லி மிரர் மற்றும் லங்காதீப ஆகியவை நடத்தும் நேரடி ஜனாதிபதி விவாதத்திற்கு ரணில் விக்கிரமசிங்க, சஜித் பிரேமதாச, நாமல் ராஜபக்ஷ மற்றும் அனுரகுமார திஸாநாயக்க ஆகியோரை டெய்லி மிரர் மீண்டும் அழைக்கிறது.

இரண்டு மாதங்களுக்கு முன்னர் இவ் விவாதத்திற்கு முதன்முதலில் அழைத்த போது, ​​அனுரகுமார திஸாநாயக்க மட்டுமே அழைப்பை ஏற்றுக்கொண்டார், அதே நேரத்தில் விக்கிரமசிங்க அழைப்பை மறுத்ததுடன் சஜித் எவ்வித மறுமொழியும் அளிக்கவில்லை.

"இது ஒருவரையொருவர் கழுத்தை அறுப்பதற்கோ அல்லது யாரையும் கிண்டல் செய்வதற்கான ஒரு தளமாக இருக்காது, மாறாக விவாதத்திற்கான தளமாக மாத்திரமே இருக்கும். வேட்பாளர்கள் சவாலை ஏற்றுக்கொள்வார்கள் என்று நாங்கள் நம்புகிறோம்," என்று டெய்லி மிரர் தலைமை ஆசிரியர் ஜமிலா ஹுசைன் தெரிவித்தார்.

விவாதத்திற்கான எங்கள் சவாலை வேட்பாளர்கள் ஏற்றுக்கொள்ளும் போது மேலும் தகவல் எங்கள் வாசகர்களுக்கு அறிவிக்கப்படும் என டெய்லி மிரர் தெரிவித்துள்ளது.