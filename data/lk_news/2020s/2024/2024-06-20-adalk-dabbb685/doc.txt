කෘතිම බුද්ධිය යොදාගෙන කරණීය මෙත්ත සූත්‍රය විකෘති කරලා

කෘතීම බුද්ධි තාක්ෂණය යොදා ගනිමින් සකස් කර ඇති බවට පෙනී යන වීඩියෝවක් මගින් කරණීය මෙත්ත සූත්‍ර විකෘති කර ෆේස්බුක් හා ටික්ටොක් සමාජ මාධ්‍ය හරහා ප්‍රචාරය වන බවට විවිධ පාර්ශ්ව මගින් බුද්ධශාසන, ආගමික හා සංස්කෘතික කටයුතු අමාත්‍යාංශය වෙත හා බෞද්ධ කටයුතු පිළිබඳ දෙපාර්තමේන්තුව වෙත ලැබී ඇතැයි  අමාත්‍යාංශ ලේකම් පී. හේරත් මහතා පවසයි.

අදාළ වීඩියෝව පිළිබඳව සොයා බලා එම වීඩියෝව සමාජ මාධ්‍ය හරහා ප්‍රචාරය කරන්නනට එරෙහිව නීතිය ක්‍රියාත්මක කිරීමට හා එම ප්‍රචාරණයක් වැළැක්වීමට අවශ්‍ය පියවර ගන්නා ලෙස ඉල්ලා සිටිමින් පොලිස් පරිගණක අපරාධ විමර්ශන කොට්ඨාසය වෙත හා විදුලි සංදේශ නියාමන කොමිෂන් සභාව වෙත බෞද්ධ කටයුතු කොමසාරිස් ජනරාල් විසින් අද දින පැමිණිල්ලක් ඉදිරිපත් කර ඇති බවද ලේකම්වරයා වැඩිදුරටත් පවසයි.