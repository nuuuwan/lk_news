மாத்தறையில் பெருந்தொகை போதைப்பொருட்களுடன் 10 பேர் கைது!

மாத்தறை, கந்தர பிரதேசத்தில்  ஐஸ் போதைப்பொருள் மற்றும் ஹெரோயின் போதைப்பொருளுடன் 10 சந்தேக நபர்கள்  கைது செய்யப்பட்டுள்ளதாக பொலிஸ் ஊடகப் பேச்சாளரும் பிரதி பொலிஸ் மா அதிபருமான நிஹால் தல்துவ தெரிவித்தார்.

மாத்தறை பொலிஸ் குற்றப்புலனாய்வுப் பிரிவினரால் மேற்கொள்ளப்பட்ட சுற்றிவளைப்பு நடவடிக்கையின் போதே சந்தேக நபர்கள் கைது செய்யப்பட்டுள்ளனர்.

சந்தேக நபர்களிடமிருந்து 160 கிலோ கிராம் ஐஸ் போதைப்பொருளும் 60 கிலோ கிராம் ஹெரோயின் போதைப்பொருளும் பொலிஸாரால் கைப்பற்றப்பட்டுள்ளன.

இது தொடர்பான மேலதிக விசாரணைகளை மாத்தறை பொலிஸ் குற்றப் புலனாய்வுப் பிரிவினர் மேற்கொண்டு வருவதாக அவர் மேலும் தெரிவித்துள்ளார்.