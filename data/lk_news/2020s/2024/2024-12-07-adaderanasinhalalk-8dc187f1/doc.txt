හෙරොයින් මත්කුඩු සමග අයෙකු අත්අඩංගුවට

ජාඇළ, ඒකළ කෘෘස් වත්ත ප්‍රදේශයේ නිවසක තිබී හෙරොයින් ග්‍රෑම් 500කට ආසන්න ප්‍රමාණයක් පොලීසිය විසින් සොයාගෙන තිබේ.

ඒ සමග එම නිවසේ අයිතිකරු වන අවුරුදු 38ක් වන පුද්ගලයෙකුද පොලීසිය විසින් අත්අඩංගුවට ගෙන ඇත.

සැකකරු නිවසේ නිදන කාමරයක් තුළ මෙම මත්කුඩු සඟවා තිබූ බව පොලීසිය පැවසීය.

පොලීසිය පැවසුවේ සැකකරු මීට පෙරද මත්ද්‍රව්‍ය ජාවාරම් සම්බන්ධව සිරගතව සිට ඇප මත නිදහස් ව පැමිණි අයෙකු බවය.

පොලිස් භාරයට ගත් හෙරොයින් තොගයේ වටිනාකම රුපියල් කෝටියක් වන බවද පොලීසිය පැවසීය.

සැකකරු රැඳවුම් නියෝග මත රඳවා වැඩිදුර විමර්ශන සිදු කිරීමට නියමිතය.