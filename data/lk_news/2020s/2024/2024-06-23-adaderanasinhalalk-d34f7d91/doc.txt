බස් රථයක් අත්ට්‍රැක්ටරයක ගැටී සිදුවූ අනතුර

හලාවත - පුත්තලම ප්‍රධාන මාර්ගයේ ජයබිම ප්‍රදේශයේදී බස් රථයක් ඊට ඉදිරියෙන් ධාවනය වූ අත්ට්‍රැක්ටරයක පිටුපස ගැටී සිදුවූ අනතුරකින් කාන්තාවක් මියගොස් තිබේ.

එමෙන්ම එම අනතුරින් තුවාල ලැබූ තවත් පුද්ගලයින් 10 දෙනෙකු හලාවත රෝහලට ඇතුළත් කළ බව පොලීසිය පවසයි.

එලෙස මියගොස් ඇත්තේ, පහළ ගිරිබාව ප්‍රදේශයේ පදිංචිව සිටි 58 හැවිරිදි කාන්තාවකි.

සිද්ධිය සම්බන්ධයෙන් බස් රථ රියදුරා අත්අඩංගුවට ගෙන ඇති අතර හලාවත පොලීසිය වැඩිදුර විමර්ශන සිදුකරයි.

මේ අතර අනුරාධපුර - රඹෑව ප්‍රධාන මාර්ගයේ පරසන්ගස්වැව ප්‍රදේශයේදී යතුරුපැදියක් ප්‍රතිවිරුද්ධ දෙසින් පැමිණි ලොරි රථයක ගැටී සිදුවූ අනතුරකින් 57 හැවිරිදි පුද්ගලයෙක් මියගොස් තිබේ.

මේ අතර හම්බේගමුව පොලිස් වසමේ ලහිනාගල - දම්වැල්ඕඩිය මාර්ගයේ ලහිනාගල ප්‍රදේශයේදී යතුරුපැදියක් පදිකයෙකුගේ ගැටී සිදුවූ රිය අනතුරකින් 73 හැවිරිදි පුද්ගලයෙකු ජීවිතක්ෂයට පත්ව තිබේ.