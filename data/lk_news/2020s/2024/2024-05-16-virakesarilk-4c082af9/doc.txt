இந்தோனேஷியாவிற்கு விஜயம் செய்யவுள்ளார் ஜனாதிபதி

இந்தோனேஷிய ஜனாதிபதி ஜோகோ விடோடோவின்  அழைப்பின் பேரில் ஜனாதிபதி அங்கு செல்லவுள்ளதாக ஜனாதிபதி ஊடகப் பிரிவு செய்தி  தெரிவித்துள்ளது.

குறித்த விஜயத்தின் போது , மே 18 முதல் 20 ஆம் திகதி வரை இந்தோனேஷியாவில் நடைபெறும் உலக நீர் உச்சி மாநாட்டில்  ஜனாதிபதி ரணில் விக்கிரமசிங்க கலந்துகொள்ளவுள்ளார்.

அதேவேளை,  மே 20 ஆம் திகதி மாநாட்டில்  “கூட்டுச் செழுமைக்கான நீர்” எனும் தொனிப்பொருளில் ஜனாதிபதி உரையாற்றவுள்ளார்.

இந்தோனேஷிய ஜனாதிபதி விடோடோ உட்பட உயர் அதிகாரிகளுடன் ஜனாதிபதி  ரணில் விக்ரமசிங்க கலந்துரையாடலில் ஈடுபடவுள்ளார்.