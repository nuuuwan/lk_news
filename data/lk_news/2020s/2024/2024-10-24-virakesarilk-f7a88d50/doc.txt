கிழக்கு கடற்பரப்பில் சட்டவிரோதமாக இரவு சுழியோடி நடவடிக்கையில் ஈடுபட்ட  இருவர் கைது

கிழக்கு மாகாணத்தில் திருகோணமலை, சல்லிக்கோவில் கடற்பரப்பில் சட்டவிரோதமாக இரவு சுழியோடி நடவடிக்கையில் ஈடுபட்ட  இருவர் கைது  செய்யப்பட்டுள்ளனர்.

இவர்கள் கடந்த ஒக்டோபர் மாதம் 21 ஆம் திகதி கடற்படையினரால் முன்னெடுக்கப்பட்ட சுற்றிவளைப்பின் போதே கைது  செய்யப்பட்டுள்ளனர்.

இலங்கைக்கு சொந்தமான கடல் மற்றும் கரையோர வலயத்தில் சட்டவிரோத மீன்பிடி நடவடிக்கைகளை தடுத்து சட்டப்பூர்வ மீன்பிடி நடவடிக்கைகளை பிரபலப்படுத்தும் நோக்கில் கடற்படையினர் தொடர்ந்து கண்காணிப்பு நடவடிக்கைகளை மேற்கொண்டு வருகின்றனர்.

சந்தேகநபர்கள் 39 மற்றும் 57 வயதுடைய சல்லி சம்பல்தீவைச் சேர்ந்தவர்கள். அவர்கள், படகு மற்றும் பறிமுதல் செய்யப்பட்ட பொருட்களுடன், சட்ட நடவடிக்கைக்காக திருகோணமலை கடற்றொழில் பரிசோதகரிடம் ஒப்படைக்கப்பட்டுள்ளனர்.