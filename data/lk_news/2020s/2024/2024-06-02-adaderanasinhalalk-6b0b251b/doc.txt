බස් රථ දෙකක් ගැටී කොන්දොස්තර මරුට

පෞද්ගලික බස් රථයක් සහ ලංගම  බස් රථයක් එකිනෙක ගැටීමෙන් පානදුර බස් නැවතුම ආසන්නයේදී අද (02) උදෑසන අනතුරක් සිදුවී තිබේ.

එම අනතුරෙන් ලංගම බස්රථයේ ගමන් කරමින් සිටි කොන්දොස්තරවරයෙකු මියගොස් ඇති අතර තවත් සිව්දෙනෙකු තුවාල ලබා රෝහල්ගතකර ඇත.

මෙලෙස මියගොස් ඇත්තේ පානදුර ඩිපෝවට අනුයුක්තව සේවය කරන කොන්දොස්තරවරයෙකු බවට අනාවරණය වී තිබේ.

ලංගම බස් රථය පානදුර බස්නැවතුම්පොළ දෙසට හැරවීමට යාමේදී කොළඹ සිට පානදුර දක්වා ධාවනය වූ පෞද්ගලික බස් රථයක ගැටීමෙන් අනතුර සිදුව තිබුණි.

අනතුර සිදුවීමත් සමග පෞද්ගලික බස් රථයේ රියදුරු එම ස්ථානයෙන් පළාගොස් ඇති අතර ඔහුව අත්අඩංගුවට ගැනීම සඳහා පොලීසිය විමර්ශන ආරම්භ කර තිබේ.