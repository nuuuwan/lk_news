விளையாட்டு துப்பாக்கியை காண்பித்து மிரட்டிய 13 வயது சிறுவனை சுட்டுக்கொன்ற பொலிஸார் - நியுயோர்க்கில் சம்பவம்

விளையாட்டு துப்பாக்கியை பயன்படுத்திய 13 வயது சிறுவனை அமெரிக்க பொலிஸார் சுட்டுக்கொல்வதை காண்பிக்கும் அதிர்ச்சி வீடியோ வெளியாகியுள்ளது.

பொலிஸாருக்கு விளையாட்டு துப்பாக்கியை காண்பித்த 13 வயது  சிறுவனை நியுயோர்க் பொலிஸார்  சுட்டுக்கொல்லும் வீடியோ அமெரிக்கர்களை அதிர்ச்சிக்குள்ளாக்கியுள்ளது.

மான்ஹட்டனிலிருந்து வடமேற்கில் உள்ள உட்டிகா நகரின் பொலிஸார் ஆயுதமுனையில் கொள்ளை தொடர்பில் இரண்டு இளைஞர்களை தடுத்து நிறுத்தியதை  தொடர்ந்தே இந்த சம்பவம் இடம்பெற்றுள்ளது.

அவர்களிடம் ஆயுதங்கள் எதுவும் இல்லாதை உறுதிசெய்வதற்காக அவர்களை கீழே அமரச்செய்து சோதனையிடவேண்டும் என பொலிஸ் உத்தியோகத்தர் ஒருவர் தெரிவிப்பதும், அவ்வேளை நியாமுவே என்ற சிறுவன் அங்கிருந்து தப்பிச்செல்வதையும் பொலிஸாரின் உடலில் காணப்பட்ட கமராகாண்பித்துள்ளது.

சிறுவனை நிலத்தில் விழுத்தி கைது செய்வதற்காக இடம்பெற்ற போராட்டத்தின் போது பொலிஸ் உத்தியோகத்தர் ஒருவர் துப்பாக்கிபிரயோகத்தில் ஈடுபட்;டார் அந்த சிறுவனிற்கு உடனடி முதலுதவியை வழங்கி மருத்துவமனைக்கு கொண்டு சென்றோம் அங்கு அவன் உயிரிழந்துவிட்டான் என பொலிஸார் தெரிவித்துள்ளனர்.

முதலில் அது கைத்துப்பாக்கி என்ற பொலிஸார் நினைத்தனர் பின்னர் அது போலித்துப்பாக்கி என உறுதி செய்யப்பட்டது என பொலிஸார் தெரிவித்துள்ளனர்.

சம்பவம் இடம்பெற்ற பகுதியில் காணப்பட்ட நபர் ஒருவர் பதிவு செய்த வீடியோ சமூக ஊடகங்களில் வெளியாகியுள்ளது. அந்த வீடியோவில் பொலிஸ் உத்தியோகத்தர் ஒருவர் சிறுவனை துரத்திச்சென்று நிலத்தில் வீழ்த்துவதையும் பொலிஸ் உத்தியோகத்தர் ஒருவர் அவனை தாக்குவதையும் சிறுவன் நிலத்தில் வீழ்;ந்துகிடக்கும் துப்பாக்கி சத்தம் கேட்பதையும் வீடியோ காண்பித்துள்ளது.