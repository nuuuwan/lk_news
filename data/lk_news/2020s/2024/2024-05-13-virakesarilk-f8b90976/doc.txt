நடிகர் அஸ்வின் பாபு நடிக்கும் 'சிவம் பஜே' படத்தின் ஃபர்ஸ்ட் லுக் வெளியீடு

தெலுங்கு திரையுலகின் வசூல் நட்சத்திரமான அஸ்வின் பாபு கதையின் நாயகனாக நடித்திருக்கும் பான் இந்திய திரைப்படமான 'சிவம் பஜே' படத்தின் ஃபர்ஸ்ட் லுக் வெளியிடப்பட்டிருக்கிறது.

இயக்குநர் அப்ஸர் இயக்கத்தில் உருவாகி இருக்கும் 'சிவம் பஜே' எனும் திரைப்படத்தில் அஸ்வின் பாபு, திஹன்கனா, பொலிவுட் நடிகர் அர்பாஸ் கான், ஹைப்பர் ஆதி, சாய் தீனா, முரளி ஷர்மா, பிரம்மா ஜி, துளசி உள்ளிட்ட பலர் நடித்திருக்கிறார்கள். தாசரதி சிவேந்திரா ஒளிப்பதிவு செய்திருக்கும் இந்த திரைப்படத்தை கங்கா என்டர்டெய்ன்மென்ட்ஸ் பட நிறுவனம் சார்பில் தயாரிப்பாளர் மகேஸ்வர ரெட்டி மூலி தயாரித்திருக்கிறார்.

இப்படத்தின் படப்பிடிப்பு நிறைவடைந்து, படப்பிடிப்பிற்கு பிந்தைய பணிகள் விறுவிறுப்பாக நடைபெற்று வருகிறது. எதிர்வரும் ஜூன் மாதத்தில் இப்படத்தை  வெளியிடுவதற்காக திட்டமிடப்பட்டு வருகிறது என படக் குழுவினர் தெரிவித்துள்ளனர்.

ஃபர்ஸ்ட் லுக்கில் கதையின் நாயகனான அஸ்வின் பாபுவின் ஆவேசமான தோற்றம் ரசிகர்களை வெகுவாக கவர்ந்திருக்கிறது. இந்த திரைப்படம் தமிழ், தெலுங்கு , மலையாளம், கன்னடம், இந்தி ஆகிய மொழிகளில் வெளியாகிறது.