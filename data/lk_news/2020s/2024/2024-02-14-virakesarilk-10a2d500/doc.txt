ஊடகவியலாளர்களை இலக்குவைத்து இஸ்ரேல் மீண்டும் தாக்குதல் - அல்ஜசீராவின் இரண்டு ஊடகவியலாளர்கள் படுகாயம்

அல்ஜசீராவின் செய்தியாளர் இஸ்மாயில்அபு ஓமரும் படப்பிடிப்பாளர் அஹமட் மட்டாரும் படுகாயமடைந்துள்ளனர் என அல்ஜசீரா தெரிவித்துள்ளது.

ஆளில்லா விமானம் மூலம் ஏவப்பட்ட ஏவுகணை இவர்களை நேரடியாக தாக்கியது என தகவல்கள் வெளியாகியுள்ளன.

படுகாயமடைந்த நிலையில் இரண்டு ஊடகவியலாளர்களும் காசாவின் ஐரோப்பிய மருத்துவமனைக்கு இடமாற்றப்பட்டுள்ளனர் ஒமரின் ஒரு கால் துண்டிக்கப்பட்டுள்ளது என தெரிவித்துள்ள அல்ஜசீரா மட்டாரின் நிலைமை கவலைக்கிடமாக உள்ளது எனவும்தெரிவித்துள்ளது.

ஊடகவியலாளர்கள் என தங்களை அடையாளப்படுத்தும் விதத்தில் இரண்டு ஊடகவியலாளர்களும் காணப்பட்டவேளையே அவர்கள் தாக்கப்பட்டுள்ளதை வீடியோக்கள் காணப்பித்துள்ளன.