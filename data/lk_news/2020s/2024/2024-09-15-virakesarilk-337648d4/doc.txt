புதிய அரசியலமைப்பின் ஊடாக இனப்பிரச்சினைக்கு தீர்வு - ஜனாதிபதி வேட்பாளர் அநுரகுமார உறுதி

நிறைவேற்றதிகாரம் கொண்ட ஜனாதிபதி முறைமையை அடிப்படையாகக்கொண்ட நிர்வாகத்தைக் காட்டிலும் பாராளுமன்ற முறைமையை முன்னிலைப்படுத்திய நிர்வாகம் மிகவும் சிறந்தது என்ற நிலைப்பாட்டில் நாம் இருக்கின்றோம்.அவ்வாறான நிர்வாக முறைமை எமது அடிப்படை எதிர்பார்ப்பாகும். இருப்பினும் நிறைவேற்றதிகார ஜனாதிபதி முறைமை மற்றும் விகிதாசார தேர்தல் முறைமை ஆகியன ஒன்றோடு ஒன்று தொடர்புடையவையாகும்.பாராளுமன்றத்தில் பலமான நிர்வாகத்தை உருவாக்குவதற்குத் தேவையான அடிப்படையான தேர்தல் முறைமையை அறிமுகப்படுத்தல் மற்றும் நிறைவேற்றதிகார ஜனாதிபதி முறைமையை இரத்துச்செய்தல் என்ற நிலைப்பாட்டில் நாம் இருக்கின்றோம்.