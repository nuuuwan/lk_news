නැවතත් ජනපති වූ මදුරෝ ට විරෝධය

වෙනිසියුලාවේ පැවති ජනාධිපතිවරණයෙන් ජයගත් නිකලස් මදුරෝ තුන්වැනි වරටත් එරට ජනාධිපතිවරයා වශයෙන් පත්වීමට නියමිතය.

නමුත් මැතිවරණ ප්‍රතිඵල සම්බන්ධයෙන් නිකුත්කළ පුරෝකථන වල සඳහන් වූයේ විපක්ෂය ඉදිරියෙන් සිටින බවයි.

මදුරෝ ගේ ජයග්‍රහණය සම්බන්ධයෙන් අමෙරිකාව ප්‍රමුඛ බටහිර රටවල් සිය විරෝධය දැක්වීය.

අමෙරිකානු රාජ්‍ය ලේකම් ඇන්තනි බ්ලින්කන් පවසන්නේ මැතිවරණ ප්‍රතිඵලය සම්බන්ධයෙන් ඔවුන්ට බලවත් සැකයක් ඇති බවයි.

එමගින් වෙනිසියුලාවේ ජනතාවගේ සත්‍ය මතය පිළිබිඹු නොවන බව ඔහු පැවසීය.

ආජන්ටිනාව, පැරගුවේ, උරුගුවේ, පේරු, ඉක්වදෝරය, පැනමාව, කොස්ටරිකා, ග්වාතමාලා සහ ඩොමිනිකන් ජනරජය එම මැතිවරණ ප්‍රතිඵලය සම්බන්ධයෙන් ඒකාබද්ධ නිවේදනයක් නිකුත්කරමින් පැවසුවේ ඔවුන් එය පිළිනොගන්නා බවයි.