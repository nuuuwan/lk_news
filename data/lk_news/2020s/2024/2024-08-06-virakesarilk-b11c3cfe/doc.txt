இன்றைய ஊடக யுகத்தில் மிகவும் இன்றியமையாத பணியை ஆற்றி வருகின்றது வீரகேசரி - பிரதமர் தினேஷ் குணவர்தன வாழ்த்து

வீரகேசரி பத்திரிகையானது இன்றைய ஊடக யுகத்தில் மிகவும் இன்றியமையாத நம்பகமான செய்திகள் மற்றும் தகவல்கள், அறிக்கைகள் மற்றும் கருத்துக்களை வாசகர்களுக்கு கொண்டு செல்வதில் பல ஆண்டுகளாக பாராட்டத்தக்க பணியை ஆற்றி வருகின்றது என  வீரகேசரியின் ஆண்டு விழாவை முன்னிட்டு பிரதமர் தினேஷ் குணவர்தன அனுப்பி வைத்துள்ள வாழ்த்துச் செய்தியில் தெரிவித்துள்ளார்.

பிரதமர் தினேஷ் குணவர்தன வீரகேரியின் 94 ஆவது அகவையை முன்னிட்டு அனுப்பி வைத்துள்ள வாழ்த்தில் மேலும் குறிப்பிடப்பட்டுள்ளதாவது,

எக்ஸ்பிரஸ் நியூஸ்பேப்பர்ஸ் சிலோன் பிரைவேட் லிமிட்டட் நிறுவனத்தினால் வெளியிடப்படும் இலங்கையின் முன்னணி தமிழ் நாளிதழ்களில் ஒன்றான வீரகேசரி பத்திரிகையின் 94 ஆவது அகவையை முன்னிட்டு அதன் முகாமைத்துவம், ஆசிரியர்கள் மற்றும் பணிக்குழாமினருக்கு எனது மனமார்ந்த வாழ்த்துக்களை தெரிவித்துக் கொள்கின்றேன்.

வீரகேசரி பத்திரிகையானது இன்றைய ஊடக யுகத்தில் மிகவும் இன்றியமையாத நம்பகமான செய்திகள் மற்றும் தகவல்கள், அறிக்கைகள் மற்றும் கருத்துக்களை வாசகர்களுக்கு கொண்டு செல்வதில் பல ஆண்டுகளாக பாராட்டத்தக்க பணியை ஆற்றி வருகின்றது.

இலங்கையின் அச்சு ஊடகத்துறையில், வீரகேசரி பத்திரிகை துல்லியமான உள்நாட்டு மற்றும் சர்வதேச செய்திகள் மற்றும் சமூக மற்றும் கலாசார அபிவிருத்திக்கள் பற்றிய புதிய தகவல்களை பரப்புவதற்கான சிறந்த வாகனமாக திகழ்கிறது.

இந்த ஆண்டு 94 ஆவது அகவையை கொண்டாடும் இச் சந்தர்ப்பத்தில், பொதுவாக இலங்கை மக்களுக்கும் குறிப்பாக தமிழ் பேசும் சமூகத்திற்கும் தனது சேவைகளை மேலும் மேம்படுத்தும் வகையில் இனிவரும் காலங்களிலும் மென்மேலும் பெற்றிபெற வீரகேசரி அணிக்கு என வாழ்த்துக்கள்.

தொடர்ந்தும் நல்ல செய்திகளை எங்களிடம் கொண்டு வந்து உங்கள் வாசகர் தளத்தை விரிவுபடுத்துங்கள் என பிரதமர் தினேஷ் குணவர்தனவின் வாழ்த்துச் செய்தியில் மேலும் குறிப்பிடப்பட்டுள்ளது.