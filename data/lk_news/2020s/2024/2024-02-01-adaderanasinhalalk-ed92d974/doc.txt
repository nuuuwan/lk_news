එන්නත් සිද්ධියේ එක් සැකකරුවෙකුට ඇප

ප්‍රමිතියෙන් තොර හියුමන් ඉමියුනොග්ලොබියුලින් සිද්ධිය සම්බන්ධයෙන් අත්අඩංගුවට ගෙන රිමාන්ඩ් බන්ධනාගාරගතකර සිටි සැකකරුවෙකු ඇප මත මුදාහැරීමට අධිකරණය නියෝග කර තිබේ.

මාලිගාකන්ද මහෙස්ත්‍රාත් අධිකරණය එහිදී නියෝග කර ඇත්තේ ඔහුව ලක්ෂ 10ක ශරීර ඇප දෙකක් මත මුදාහරින ලෙසටය.

මෙලෙස ඇප මත මුදාහැර ඇත්තේ එම සිද්ධියේ 5 වන සැකකරු වන තොග පාලකවරයාය.

මේ අතර එම සිදුවීම සම්බන්ධයෙන් අත්අඩංගුවට ගෙන සිටින සෙසු සැකකරුවන් 6 දෙනා එළඹෙන 15 වනදා දක්වා යළි රිමාන්ඩ් බන්ධනාගාරගතකිරීමට අධිකරණය වැඩිදුරටත් නියෝග කර ඇත.