கண்டியில் போதைப்பொருட்களுடன் இளைஞன் கைது !

கண்டி, கடுகண்ணாவை பொலிஸ் பிரிவுக்கு உட்பட்ட  மடரன்கொட பிரதேசத்தில் ஹேஷ் மற்றும் ஐஸ் போதைப்பொருட்களுடன் இளைஞன் ஒருவன் நேற்று புதன்கிழமை (18) கடுகண்ணாவை பொலிஸாரால் கைது செய்யப்பட்டுள்ளார்.

கடுகண்ணாவை பொலிஸ் நிலைய அதிகாரிகள் குழுவிற்கு கிடைத்த இரகசியத் தகவலின் அடிப்படையில் மேற்கொள்ளப்பட்ட சுற்றிவளைப்பின் போதே சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் கண்டி, வெரெல்லகம பிரதேசத்தைச் சேர்ந்த 28 வயதுடைய இளைஞன் ஆவார்.

சந்தேக நபரிடம் இருந்து 72 கிராம் 390 மில்லிகிராம் ஹேஷ் போதைப்பொருள் மற்றும் 69 கிராம் 110 மில்லிகிராம் ஐஸ் போதைப்பொருள் பொலிஸாரால் கைப்பற்றப்பட்டுள்ளன.