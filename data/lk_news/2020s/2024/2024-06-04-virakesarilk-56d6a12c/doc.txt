ஜூலையில் வெளியாகும் ஸன்னி லியோனின் 'கொட்டேஷன் கேங்'

இந்திய திரையுலகின் முன்னணி கவர்ச்சி நடிகையான ஸன்னி லியோன் முதன்மையான கதாபாத்திரத்தில் நடித்திருக்கும் 'கொட்டேஷன் கேங்' எனும் திரைப்படம் ஜூலை மாதம் படமாளிகையில் வெளியாகும் என பட குழுவினர் பிரத்யேக புகைப்படத்தை வெளியிட்டு மகிழ்ச்சியுடன் தெரிவித்திருக்கிறார்கள்.

இயக்குநர் விவேக் குமார் கண்ணன் இயக்கத்தில் உருவாகி இருக்கும் 'கொட்டேஷன் கேங்' எனும் திரைப்படத்தில் ஸன்னி லியோன் பொலிவுட் நடிகர் ஜாக்கி ஷெரப், பிரியா மணி, சாரா அர்ஜுன், ஜெயபிரகாஷ் உள்ளிட்ட பலர் நடித்திருக்கிறார்கள். அருண் பத்மநாபன் ஒளிப்பதிவு செய்திருக்கும் இந்த திரைப்படத்திற்கு ட்ரம்ஸ் சிவமணி இசையமைத்திருக்கிறார். கிரைம் திரில்லர் வகையிலான இந்த திரைப்படத்தை வை ஸ்டுடியோஸ் ஃபிலிமினாட்டி என்டர்டெய்ன்மென்ட் மற்றும் ஸ்ரீ குருஜோதி பிலிம்ஸ் ஆகிய நிறுவனங்கள் இணைந்து தயாரித்திருக்கிறது.

இப்படத்தின் டீசர் மற்றும் ட்ரெய்லர் வெளியாகி ஒரு மில்லியனுக்கும் மேற்பட்ட பார்வையாளர்களால் பார்வையிடப்பட்டு சாதனை படைத்திருக்கிறது. பார்வையாளர்களிடையே பெரும் எதிர்பார்ப்பை ஏற்படுத்தியிருக்கும் இந்த திரைப்படம் எதிர்வரும் ஜூலை மாதம் வெளியாகும் என்ற அறிவிப்பால் ரசிகர்கள் உற்சாகமடைந்திருக்கிறார்கள்.