ඊශ්‍රායලයේ ප්‍රබලයෙක් ඉල්ලා අස්වෙයි

ඊශ්‍රායල යුද කැබිනට්ටුවේ අමාත්‍ය බෙනී ගැන්ට්ස් ඉන් ඉල්ලා අස්වී තිබේ.

එහිදී ඔහු අවධාරණය කළේ, වත්මන් ඊශ්‍රායල අගමැති බෙන්ජමින් නෙතෙන්යාහු සැබෑ ජයග්‍රහණයක් අත්කරගැනීමට ඊශ්‍රායලයට ඇති අවස්ථාව අවහිර කරමින් සිටින බවය.

යුද්ධයෙන් මිනිසුන්ට විඳීමිට සිදුව ඇති වේදනාකාරී අත්දැකීම් අගමැතිවරයා සාධාරණීකරණය කරමින් සිටින බවට චෝදනා කරන ගැන්ට්ස් වැඩිදුරටත් පැවසුවේ, යුද්ධයෙන් පසුව කටයුතු කරන ආකාරය සම්බන්ධව වත්මන් රජයට සැලැස්මක් නොමැති බවය.

ඊශ්‍රායල හමුදාවේ හමුදාපතිවරයෙක්ව සිටි බෙනී ගැන්ට්ස්, නෙතෙන්යාහු අගමැතිවරයාගේ ප්‍රබල දේශපාලන ප්‍රතිවාදියෙක් ද වෙයි.

කෙසේ නමුත් ඊශ්‍රායල ගාසා යුද්ධයේදී එක්ව කටයුතු කිරීමට ගැන්ට්ස් සහ නෙතෙන්යාහු එකඟතාවකට පැමිණි සිටියේය.