21 /4 குறித்து கர்தினால்  அறிந்திருந்தாரா?

ஈஸ்டர் ஞாயிறு தாக்குதல்கள் குறித்து கொழும்பு பேராயர் கர்தினால் மல்கம் ரஞ்சித் அவர்கள் எந்தவித முன்னறிவிப்பையும் பெறவில்லை என இலங்கை கத்தோலிக்க திருச்சபை இன்று தெரிவித்துள்ளது.

திருச்சபை பேச்சாளர்  அருட்தந்தை. சிறில் காமினி பெர்ணான்டோ அவர்கள் ஈஸ்டர் ஞாயிறு தாக்குதல்கள் தொடர்பில் கர்தினால் ரஞ்சித்துக்கு முன்னரே எச்சரிக்கை விடுக்கப்பட்டதாக வெளியான ஊகங்கள் முற்றிலும் பொய்யானவை என ஊடகவியலாளர் சந்திப்பில் ஊடகவியலாளர்கள் கேள்வியெழுப்பிய போது தெரிவித்துள்ளார்.

"கர்தினால் ரஞ்சித் அவர்கள் 2019 ஆம் ஆண்டு ஈஸ்டர் ஆராதனையில் பங்கேற்கவில்லை என்ற கூற்றும் தவறானது. கொழும்பு பேராயர் பாரம்பரியமாக சனிக்கிழமை இரவு ஈஸ்டர் ஆராதனையில் கலந்து கொள்வதே வழக்கம். ஈஸ்டர் ஞாயிற்றுக்கிழமை எந்த சேவையிலும் பங்கேற்பதில்லை," என அவர் மேலும் தெரிவித்தார்.