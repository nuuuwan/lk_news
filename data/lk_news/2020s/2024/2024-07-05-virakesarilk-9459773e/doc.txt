ரிட்ஸ்பறி பாடசாலைகள் தொடர் ஓட்ட சம்பியன்ஷிப்: மாரிஸ் ஸ்டெல்லா, வத்தளை லைசியம் சம்பியனாகின

பதுளை வின்சென்ட் டயஸ் விளையாட்டரங்கில் வியாழக்கிழமை (04) நிறைவடைந்த ரிட்ஸ்பறி பாடசாலைகள் தொடர் ஓட்ட சம்பியன்ஷிப்பில் ஆண்கள் பிரிவில் நீர்கொழும்பு மாரிஸ் ஸ்டெல்லா கல்லூரியும் பெண்கள் பிரிவில் வத்தளை லைசியம் சர்வதேச பாடசாலையும் ஒட்டுமொத்த சம்பியன் பட்டங்களை சுவீகரித்தன.

கடும் போட்டி நிலவிய ஆண்களுக்கான தொடர் ஓட்ட சம்பியன்ஷிப்பில் மாரிஸ் ஸ்டெல்லா கல்லூரி 87 புள்ளிகளைப் பெற்று 6 புள்ளிகள் வித்தியாசத்தில் ஒட்டுமொத்த சம்பியனானது.

வென்னப்புவை, புனித ஜோசப் வாஸ் கல்லூரி 81 புள்ளிகளைப் பெற்று 2ஆம் இடத்தையும் கொட்டாஞ்சேனை புனித ஆசீர்வாதப்பர் கல்லூரி 80 புள்ளிகளுடன் 3ஆம் இடத்தையும் பெற்றன.

பெண்கள் பிரிவில் வத்தளை லைசியம் 120 புள்ளிகளைப் பெற்று 26 புள்ளிகள் வித்தியாசத்தில் ஒட்டுமொத்த சம்பியனானது.

மெனிக்ஹின்ன, வலல்ல ஏ. ரட்நாயக்க மத்திய கல்லூரி 94 புள்ளிகளுடன் 2ஆம் இடத்தையும் கம்பாஹா திருச்சிலுவை கல்லூரி 49 புள்ளிகளுடன் 3ஆம் இடத்தையும் பெற்றன.

பிரதான பரிசுகளான ஒட்டுமொத்த சம்பியன்களை விட ஒவ்வொரு வயதுப் பிரிவிலும் சம்பியன்கள் தெரிவுசெய்யப்பட்டு வெற்றிக் கிண்ணங்கள் வழங்கப்பட்டது.

12இன் கீழ் -  சம்பியன்: தேர்ஸ்ட்ன் 20 புள்ளிகள், 2ஆம் இடம்: பாணந்துறை ஸ்ரீ சுமங்கல, நீர்கொழும்பு புனித சூசையப்பர் தலா 10 புள்ளிகள்

14இன் கீழ் - சம்பியன்: மாரிஸ் ஸ்டெல்லா 28 புள்ளிகள், 2ஆம் இடம்: கொழும்பு றோயல் 19 புள்ளிகள்

16இன் கீழ் - சம்பியன்: புனித ஜோசப் வாஸ் 42 புள்ளிகள், 2ஆம் இடம்: புனித ஆசீர்வாதப்பர் 25 புள்ளிகள்

18இன் கீழ் - சம்பியன்: புனித ஆசீர்வாதப்பர் 26 புள்ளிகள், 2ஆம் இடம்: வலல்ல ஏ. ரட்நாயக்க 25 புள்ளிகள்

20இன் கீழ் - இணை சம்பியன்கள்: மாரிஸ் ஸ்டெல்லா, மாத்றை ராகுல தலா 34 புள்ளிகள்

12இன் கீழ் - இணை சம்பியன்கள்: மகளிர் கல்லூரி, வெற்றிநாயகி மடம் தலா 17 புள்ளிகள்

14இன் கீழ் - சம்பியன்: நீர்கொழும்பு ஆவே மரியா 30 புள்ளிகள், 2ஆம் இடம்: பன்னிப்பிட்டி தர்மபால 19 புள்ளிகள்

16இன் கீழ் - சம்பியன்: வத்தளை லைசியம் 31 புள்ளிகள், 2ஆம் இடம்: கம்பஹா திருச்சிலுவை 27 புள்ளிகள்

18இன் கீழ் - சம்பியன் வலல்ல ஏ. ரட்நாயக்க 41 புள்ளிகள், 2ஆம் இடம்: வத்தளை லைசியம் 35 புள்ளிகள்

20இன் கீழ் - வத்தளை லைசியம் 54 புள்ளிகள், 2ஆம் இடம்: வலல்ல ஏ. ரட்நாயக்க 40 புள்ளிகள்

சி.பி.எல். புட்ஸ் இன்டர்நெஷனல் பிறைவேட் லிமிட்டெட் சந்தைப்படுத்தல் பொது முகாமையார் நிலுபுல் டி சில்வா பிரதம அதிதியாகக் கலந்துகொண்டு வெற்றிக்கிண்ணங்களை வழங்கினார். இலங்கை பாடசாலைகள் மெய்வல்லுநர் சங்கத் தலைவர் குசலா பெர்னாண்டோ, ரிட்ஸ்பறி கெட்டகறி முகாமையாயளர் அருண லியனபத்திரண ஆகியோரும் பரிசளிப்பு வைபவத்தில் கலந்து சிறப்பித்தனர்.