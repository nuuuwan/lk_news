රුසියානු හමුදාවේ සිටින ඉන්දියානුවන් මුදවා ගන්න මෝදි රුසියාවට

රුසියානු - යුක්‍රේන යුද්ධයට මැදිවී සිටින ඉන්දියානු ජාතිකයින් සම්බන්ධයෙන් රුසියාවේ සංචාරයක නිරත වූ ඉන්දීය අගමැති නරේන්ද්‍ර මෝදි කරුණු විමසා ඇති බව ජාත්‍යන්තර මාධ්‍ය පවසයි.

එහිදී රුසියානු බලධාරීන් පවසා ඇත්තේ රුසියානු හමුදාවට බඳවා ගෙන සිටින ඉන්දීය ජාතිකයින්ව හැකි ඉක්මණින් සේවයෙන් ඉවත්කර නිදහස් කිරීමට කටයුතු කරන බවයි.

ඉන්දියානු ජාතිකයින් පිරිසක් තැරැව්කරුවන් විසින් රවටා රුසියාවට යවා එහිදී ඔවුන්ව හමුදා සේවයට යොමුකර තිබේ.

මෙතෙක් ඉන්දියානු ජාතිකයින් සිව් දෙනෙක් පමණ යුද බිමේදී මියගොස් ඇති අතර තවත් 30 දෙනෙක් පමණ රුසියානු හමුදාවට අනුයුක්තව සේවය කරන බව වාර්තා වෙයි.

ඔවුන්ව ගලවා ගැනීම අගමැති මෝදි ගේ රුසියානු සංචාරයේ ප්‍රමුඛතම අරමුණක් විය.