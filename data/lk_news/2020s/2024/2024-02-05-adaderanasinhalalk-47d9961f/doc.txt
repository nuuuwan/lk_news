යුක්තියට තවත් පිරිසක් කොටුවෙති

දිවයින පුරා ක්‍රියාත්මක යුක්තිය මෙහෙයුම යටතේ අද (05) අලුයම අවසන් වූ පැය 24 තුළ සැකකරුවන් 667 දෙනෙකු අත්අඩංගුවට ගත් බව පොලීසිය පවසයි.

මත්ද්‍රව්‍ය වැරදි සම්බන්ධ සැකකරුවන් 559 දෙනෙකු සහ අපරාධ අංශ වෙත යොමු කළ ලැයිස්තුවේ සිටි සැකකරුවන් 107 දෙනෙකු ඊට ඇතුළත් වන බව පොලීසිය පැවසුවේය.

සැකකරුවන් සතුව තිබි හෙරොයින් ග්‍රෑම් 191ක්, අයිස්  ග්‍රෑම් 103ක්, සහ ගංජා කිලෝග්‍රෑම් 02යි ග්‍රෑම් 300ක් පොලිස් භාරයට ගෙන තිබේ.

මත්ද්‍රව්‍ය වැරදි සම්බන්ධ අත්අඩංගුවට ගත් සැකකරුවන් 559 දෙනා අතරින් තිදෙනෙකු පුනරුත්තාපනය සඳහා යොමු කර ඇති බව වාර්තා වේ.

එමෙන්ම අපරාධ අංශ වෙත යොමු කළ ලැයිස්තුවේ සිටින සැකකරුවන් 108 දෙනා අතර මත්ද්‍රව්‍ය වැරදි සම්බන්ධව විවෘත වරෙන්තු නිකුත් කර සිටින සැකකරුවන් 09 දෙනෙකු සහ මත්ද්‍රව්‍ය නොවන වැරදි සම්බන්ධව විවෘත වරෙන්තුකරුවන් 97 දෙනෙකු ද සිටින බව පොලීසිය පවසයි.