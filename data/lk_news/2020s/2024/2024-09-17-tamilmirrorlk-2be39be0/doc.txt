துண்டு பிரசுரங்களை நிராகரித்தவர் மீது தாக்குதல்

ஐக்கிய மக்கள் சக்தி ஜனாதிபதி வேட்பாளர் சஜித் பிரேமதாசவிற்கு ஆதரவு தெரிவித்து வழங்கிய துண்டு பிரசுரங்களை நிராகரித்த ஒருவரை தாக்கிய குற்றச்சாட்டில் ஐக்கிய மக்கள் சக்தி தொகுதி அமைப்பாளர் ஒருவர் கைது செய்யப்பட்டதாக நாவலப்பிட்டி பொலிஸார் தெரிவித்தனர்.

நாவலப்பிட்டி, பவ்வாகம பகுதியைச் சேர்ந்த 41 வயதுடைய நபரே இவ்வாறு கைது செய்யப்பட்டுள்ளார் .

நாவலப்பிட்டி பிரதேசத்தில் ஐக்கிய மக்கள் சக்தியின் துண்டு பிரசுரங்களை விநியோகித்து வந்த சந்தேகநபர் முறைப்பாட்டாளரிடம் வழங்கியுள்ளதுடன் முறைப்பாட்டாளர் அதனை நிராகரித்த நிலையில் அதற்கு கோபமடைந்த சந்தேக நபர் முறைப்பாட்டாளரைத் தாக்கியுள்ளதாக பொலிஸ் விசாரணையில் தெரியவந்துள்ளது.

தாக்குதலில் காயமடைந்தவர் நாவலப்பிட்டி வைத்தியசாலையில் அனுமதிக்கப்பட்டுள்ளதாகவும் சந்தேக நபர் கைது செய்யப்பட்டுள்ளதாகவும் பொலிஸார் தெரிவித்தனர்.