தெற்கு அதிவேக நெடுஞ்சாலை விபத்தில் இருவர் பலி

தெற்கு அதிவேக நெடுஞ்சாலையின் குருந்துகஹதெக்ம பகுதியில் இடம்பெற்ற வாகன விபத்தில் இருவர் உயிரிழந்துள்ளனர்.

இமதுவ மற்றும் திக்கும்புர பிரதேசத்தைச் சேர்ந்த 36 மற்றும் 63 வயதுடையவர்களே விபத்தில் உயிரிழந்துள்ளனர்.

கொழும்பில் இருந்து குடிநீர் ஏற்றிச் சென்ற லொறி ஒன்று, வீதி பலகைகளை கழுவிக்கொண்டிருந்த இரு தொழிலாளர்கள் மீது மோதியதில் இந்த விபத்து இடம்பெற்றுள்ளது.

விபத்து தொடர்பில் லொறியின் சாரதி கைது செய்யப்பட்டுள்ளதுடன், பொலிஸார் மேலதிக விசாரணைகளை மேற்கொண்டு வருகின்றனர்.