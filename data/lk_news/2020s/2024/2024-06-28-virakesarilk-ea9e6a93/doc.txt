தேர்தல் உரையா? உண்மையான நிவாரணமா? - சந்தேகங்களை எழுப்புகின்றது ரணில் விக்கிரமசிங்கவின் நாட்டு மக்களிற்கான உரை

இருதரப்பு கடன்வழங்குநர்களுடன் மிகவும் எதிர்பார்க்கப்பட்ட கடன்மறுசீரமைப்பு உடன்படிக்கை குறித்து இலங்கை ஜனாதிபதி ரணில்விக்கிரமசிங்க அறிவித்துள்ளார். எனினும் இது இன்னமும் மோசமான நிலையிலிருக்கும் நாட்டின் உண்மையான பொருளாதார நிலையை துல்லியமாக தெரிவிப்பதற்கு பதில் எதிர்வரும் தேர்தலிற்கு முன்னர் தனது ஆதரவை அதிகரிக்க செய்வதற்கான அவரது முயற்சியாக இது காணப்படுகின்றது என பல ஆய்வாளர்கள் தெரிவித்துள்ளனர்.

ஜப்பான் மற்றும் இந்தியா உட்பட இலங்கையின் முக்கிய இரு தரப்பு கடன்வழங்குநர்களுடன் ஏற்பட்டுள்ள இணக்கப்பாடு குறித்து புதன்கிழமை  ஜனாதிபதி நாட்டு மக்களிற்கு அறிவித்தார்.உத்தியோகபூர்வ கடன் கொடுநர்களுடன் ஏற்பட்ட இணக்கப்பாடு குறித்தே அவர் அறிவித்தார்.

இலங்கையின் நுண்பொருளாதார ஸ்திரதன்மையை மீட்டெடுப்பதற்கான சர்வதேச நாணயநிதியத்தின் திட்டத்தின் அடிப்படையாக இந்த கடன்மறுசீரமைப்பு நடவடிக்கைகள் காணப்படுகின்றன.

ஜூலை மாதம் இரண்டாம் திகதி நாடாளுமன்றத்தின் விசேட அமர்வில் இந்த உடன்படிக்கைகள் சமர்ப்பிக்கப்பட்டு  ஏற்றுக்கொள்ளப்படும்.

எனினும் கடன் மறுசீரமைப்பு குறித்து விக்கிரமசிங்க அறிவித்த விதத்தினை பல ஆய்வாளர்கள் அரசியல் நோக்கம் கொண்டது  என வர்ணிக்கின்றனர்- இந்த வருடம் ஒக்டேபார் மாதத்தில் ஜனாதிபதி தேர்தல்கள் இடம்பெறவுள்ள நிலையிலேயே அவர்கள் இவ்வாறு கருத்து தெரிவித்துள்ளனர்.

இ;ந்த வருடம் அவரது பதவி;க்காலம் முடிவிற்கு வருகின்ற போதிலும் தேர்தல்கள் குறி;;த்து உறுதியான முடிவை எடுக்காதவராக ஜனாதிபதி காணப்படுகின்றார்.

மேலும் இரண்டு வருடங்களிற்கு தேர்தல்களை பிற்போடுவது குறித்து ஜனாதிபதியின் கட்சியின் பொதுச்செயலாளர்  சமீபத்தில் கருத்து தெரிவித்திருந்தார்.

ஜனாதிபதியின் தேசத்திற்கான உரை அரசியல் பிரச்சாரம் போல காணப்பட்டது என சில அரசியல் அவதானிகள் தெரிவித்துள்ளனர்.

ஒரு கட்டத்தில் ஜனாதிபதி , நானே ஆரம்பம் முதல் பிரச்சினையை உணர்ந்துகொண்டவன்,யதார்த்தபூர்வமான தீர்வுகளை முன்வைத்தவன் ,உரிய பலாபலன்களை உங்களிற்கு வழங்கியவன் நீங்கள் என்னோடு சேர்ந்து பயணிப்பீர்களா ? அல்லது இருட்டில் தடுமாறுபவர்களுடன்,இன்னமும் இந்த விடயத்தை புரிந்துகொள்ள முடியாதவர்களுடன்  இணைந்துகொள்வீர்களா என கேள்வி எழுப்பினார்.

ஜனாதிபதியின் நாட்டு மக்களிற்கான இந்த உரை ஐக்கியதேசிய கட்சியின் பாரம்பரிய தொகுதிகளின் ஆதரவை அதன் அரசியல் எதிராளியான எதிர்கட்சிதலைவர் சஜித் பிரேமதாசவிடமிருந்து கைப்பற்றுவதற்கான முயற்சி என அரசியல் ஆய்வாளரும் கொழும்புபல்கலைகழகத்தின் அரசியல் விரிவுரையாளருமான பேராசிரியர் நிர்மல் ரஞ்சித் தேவசிறி குறிப்பிடுகின்றார்.

2019இல் ஐக்கியதேசிய கட்சியிலிருந்து பிரிந்த ஐக்கிய மக்கள் சக்தி 2020 இடம்பெற்ற தேர்தலில் 23வீத வாக்குகளை பெற்றது.

தற்போது கட்சிக்குள் பிளவுகள்  ஏற்பட்டுள்ள போதிலும் ஐக்கியதேசிய கட்சியின் பாரம்பரிய தொகுதிகளில் ஐக்கிய மக்கள் சக்திக்கு இன்னமும் ஆதரவு காணப்படுகின்றதுஎன தேவசிறி தெரிவித்தார்.

அந்த தேர்தலில் ஜனாதிபதியின் ஐக்கிய தேசிய கட்சி வரலாற்று தோல்வியை சந்தித்தது என்பதை அவர் சுட்டிக்காட்டினார்.

2022 இல் பொருளாதார நெருக்கடி காரணமாக உருவான அரசியல் அமைதியின்மையை தொடர்ந்து அப்போதைய ஜனாதிபதி கோட்டாபய ராஜபக்ச பதவிவிலகியதை தொடர்ந்து நாடாளுமன்ற வாக்கெடுப்பின் மூலம் ரணில்விக்கிரமசிங்க ஜனாதிபதியானார்.

இந்த நியமனம் அரசமைப்பின் அடிப்படையிலானது என்கின்ற போதிலும் விக்கிரமசிங்கவை மக்களின் ஆணையை அற்ற ஜனாதிபதி என பலர் வர்ணிக்கின்றனர்.

2020 தேர்தல்களை அடிப்படையாக வைத்து பார்க்கும்போது ஐக்கியதேசிய கட்சியின் தொகுதிகள் பெருமளவிற்கு பிரேமதாசவிற்கு ஆதரவாக காணப்படுகின்றன,என தெரிவிக்கும் தேவசிறி கடந்த சில வருடங்களிலேயே அவர் தனது செல்வாக்கை வலுப்படுத்தியுள்ளார் என குறிப்பிடுகின்றார்.

எனினும் ரணில்விக்கிரமசிங்க  தற்போது முன்னிலை பெற்றுள்ளார்,அவர் ஜனாதிபதி என்பதே அதற்கு காரணம் தற்போது அவர் பிரேமதாசவை வெல்வதற்காக பொருளாதார மீட்சிக்கான தனது தொலைநோக்கினை பயன்படுத்தி செல்வாக்கை பெற முயல்கின்றார் என்கின்றார் தேவசிறி.

நாட்டின் கிராமங்களில் சஜித்பிரேமதாசவே இன்னமும் மக்களின் ஆதரவை பெற்ற தலைவராக காணப்படுகின்றார்,நாடாளுமன்ற குழுக்கள் இரண்டாம் மட்ட தலைமைகளுடன் ஐக்கியதேசிய கட்சி பேரம்பேசி ஒப்பந்தம் செய்தால் ஒழிய பிரேமதாச போட்டியிட்டால் ரணில் விக்கிரமசிங்க வெற்றிபெறுவது கடினம் என்கின்றார் அவர்.

தேசிய மக்கள் சக்தி என்பது 28 அரசியல் கட்சிகளும் அமைப்புகளும் இடம்பெற்றுள்ள இடதுசாரி கூட்டணி - சர்வதேச நாணயநிதியத்தின் சிக்கன நடவடிக்கைகள் மீதான விமர்சனம் காரணமாக அந்த கட்சி  மக்கள் மத்தியில் மிக வேகமாக ஆதரவை  பெற்றுவருகின்றது.

கடந்த வருடம் டிசம்பர் மாதம் உள்நாட்டு புத்திஜீவிகள் அமைப்பொன்று முன்னெடுத்த கருத்துக்கணிப்பில் தேசிய மக்கள் சக்திக்கு 50 வீத ஆதரவு கிடைத்தது.

இதன் காரணமாக தற்போதைய கேள்வி என்னவென்றால் பிரேமதாசவா அல்லது விக்கிரமசிங்கவா ஜனாதிபதி தேர்தலில் தேசிய மக்கள் சக்தியின் தலைவர் அனுரகுமார திசநாயக்காவிற்கு சவால் விடுப்பார்கள் என்பதே.

இரண்டுபேருமாக இருக்க முடியாது இரண்டுபேரும் என்றால் அது அனுரகுமார திசநாயக்கவிற்கு சாதகதன்மையை வழங்கும் என்கின்றார் அவர்.

கடன் மறுசீரமைப்பு தொடர்பான உடன்படிக்கைகளை ஜனாதிபதி ரணில்விக்கிரமசிங்க ஒருவித வெற்றியாகவோ அல்லது மீட்சியாகவோ மக்கள் முன்வைக்க முயல்கின்றார் என்கின்றார் யாழ்பல்கலைகழகத்தின் அரசியல் பொருளாதார நிபுணர் அகிலன்கதிர்காமர்.

எனினும் சர்வதேசநாணயநிதியத்தின் கடுமையான சிக்கன நடவடிக்கைகள் காரணமாக மக்கள் இன்னமும் நெருக்கடியில் சிக்குண்டுள்ளதால் இது வெற்றிபெறாது என அவர் தெரிவிக்கின்றார்.

கொழும்பின் உயர்வர்த்தக குழாமிற்கு சர்வதேசத்தை சேர்ந்தவர்களிற்கு இது சிறந்த விடயமாகயிருக்கலாம் ஆனால்  இது மக்கள் மனதை கவரப்போவதில்லை என்கின்றார் அவர்.

நாட்டின் மொத்த உள்நாட்டு உற்பத்தியின் 4.5 வீதம் கடனை திருப்பிசெலுத்துவதற்கு சமமானதாகும் அதாவது நாட்டின் வரவு செலவுதிட்டத்தின் 30 வீதமாக அது காணப்படுகின்றது எனவும் அவர் குறிப்பிடுகின்றார்.

இன்னுமொரு வழியில் சொல்வதென்றால் இலங்கையின்உள்நாட்டு மொத்த உற்பத்தி 3.3 வீதமாகமாத்திரம் காணப்படும்,இந்த காலகட்டங்களில் வளர்ச்சியடைந்துவரும் நாட்டிற்கு இது மிகவும் குறைவானதாகும்.ஆகவே இங்கு வெற்றி என எதுவும் இல்லை என்கின்றார் அவர்.