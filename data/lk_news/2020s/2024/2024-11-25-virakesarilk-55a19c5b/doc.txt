வலம்புரிச் சங்கை ஒரு கோடி ரூபாவுக்கு விற்பனை செய்ய முயன்றவர் கைது !

மாத்தறை, திஹகொட பொலிஸ் பிரிவுக்கு உட்பட்ட அபரெக்க அதிவேக வீதிக்கு அருகில் அரிய வகை வலம்புரி சங்கு ஒன்றை ஒரு கோடி ரூபாவுக்கு விற்பனை செய்ய முயன்ற சந்தேக நபரொருவர் நேற்று ஞாயிற்றுக்கிழமை (24) கைது செய்யப்பட்டுள்ளார்.

மத்திய ஊழல் தடுப்பு பிரிவினருக்குக் கிடைத்த தகவலின் பேரில் மேற்கொள்ளப்பட்ட சுற்றிவளைப்பில் சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் ஹங்வெல்ல பிரதேசத்தைச் சேர்ந்த 26 வயதுடையவர் ஆவார்.