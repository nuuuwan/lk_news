’சம்பந்தனுக்காக அல்ல மோசடிக்காக ஒத்திவைப்பு’

பாராளுமன்றத்தின் புதன்கிழமை அமர்வு இரா. சம்பந்தனுக்காக  ஒத்திவைக்கப்படவில்லை. கடன் மறு சீரமைப்பு தொடர்பான 3  உடன்படிக்கைகளில் இரண்டில் மாத்திரமே கைச்சாத்திடப்பட்டுள்ளன.

மேலும் ஒரு உடன்படிக்கை கைச்சாத்திடப்படாத நிலையிலேயே அது பாராளுமன்றத்தின் நிகழ்ச்சி நிழலுக்குள் கொண்டுவரப்பட்டுள்ளது .இது பெரும் மோசடி. இது வெளிப்பட்டுள்ளதாலேயே  அமர்வை ஒத்திவைத்துள்ளனரென எதிர்க்கட்சித்தலைவர் சஜித் பிரேமதாச தெரிவித்தார்.

பாராளுமன்றத்தில் செவ்வாய்க்கிழமை (02) எதிர்க்கட்சித் தலைவர் சஜித் பிரேமதாச விசேட கூற்றொன்றை முன்வைத்து பேசுகையில்,

கடன் மறு சீரமைப்பு தொடர்பான  இணக்கப்பாடு குறித்து பாராளுமன்றத்தில் செவ்வாய்க்கிழமை மற்றும் புதன்கிழமை ஆகிய இரு நாட்களும் விவாதம் நடத்துவதென கட்சித்தலைவர்கள் கூட்டத்தில் தீர்மானிக்கப்பட்டிருந்தது. இந்நிலையில் செவ்வாய்க்கிழமை ஜனாதிபதியின் உரை மட்டுமே இடம்பெறுமெனவும் புதன்கிழமை பாராளுமன்ற அமர்வு இடம்பெறாதெனவும் அதற்கு  வேறு காரணமும் (சம்பந்தனின் மறைவு ) கூறியுள்ளனர்

உண்மை அதுவல்ல.கடன் மறு சீரமைப்பு தொடர்பான 3  உடன்படிக்கைகளில் இரண்டில் மாத்திரமே கைச்சாத்திடப்பட்டுள்ளது  மேலும் ஒரு உடன்படிக்கை கைச்சாத்திடப்படாத நிலையிலேயே இவ்விடயம்  பாராளுமன்றத்தின் நிகழ்ச்சி நிழலுக்குள் கொண்டுவரப்பட்டுள்ளது .இது பெரும் மோசடி.இது வெளிப்பட்டுள்ளதாலேயே புதன்கிழமை   அமர்வை ஒத்திவைத்துள்ளனர் என்றார்.

கடன் மறுசீரமைப்பு தொடர்பில் இரண்டு உடன்படிக்கைகள் கைச்சாத்திடப்பட்டுள்ள நிலையில் மேலும் ஒரு உடன்படிக்கை தொடர்பில் பேச்சுவார்த்தை நடத்தப்பட்டு வருகின்றது.

நிகழ்ச்சி நிரலை   தயாரிப்பது தொடர்பிலும் கடன் மறுசீரமைப்பு உடன்படிக்கை தொடர்பாகவும் ஜனாதிபதி தனது விஷேட உரையில் சபையில் தெளிவுபடுத்தினார். அது தொடர்பில் மீண்டும் இந்த சபைக்கு அறிவிக்க வேண்டிய அவசியம் கிடையாது என்றார்.