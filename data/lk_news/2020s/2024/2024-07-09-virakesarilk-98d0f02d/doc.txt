நடிகர் ராஜு ஜெயமோகன் நடிக்கும் 'பன் பட்டர் ஜாம்' பட பர்ஸ்ட் லுக் வெளியீடு

பிக் பொஸ் மூலம் பிரபலமான நடிகர் ராஜூ ஜெயமோகன் முதன்மையான கதாபாத்திரத்தில் நடித்திருக்கும் 'பன் பட்டர் ஜாம்' எனும் திரைப்படத்தின் பர்ஸ்ட் லுக் வெளியிடப்பட்டிருக்கிறது.‌

'காலங்களில் அவள் வசந்தம்' எனும் திரைப்படத்தை இயக்கிய ராகவ் மிர்தத் இயக்கத்தில் உருவாகி இருக்கும் 'பன் பட்டர் ஜாம்' எனும் திரைப்படத்தில் ராஜு ஜெயமோகன், ஆதியா பிரசாத், பவ்யா தரிகா, சார்லி, சரண்யா பொன்வண்ணன், தேவதர்ஷினி, மைக்கேல் தங்கதுரை, வி ஜே பப்பு உள்ளிட்ட பலர் நடித்திருக்கிறார்கள்.

பாபு குமார் ஒளிப்பதிவு செய்திருக்கும் இந்த திரைப்படத்திற்கு நிவாஸ் கே. பிரசன்னா இசையமைத்திருக்கிறார். இந்தத் திரைப்படத்தை ரெயின் ஆஃப் ஆரோஸ் என்டர்டெய்ன்மென்ட் நிறுவனம் சார்பில் தயாரிப்பாளர் சுரேஷ் சுப்பிரமணியன் தயாரித்திருக்கிறார்.

இப்படத்தின் படப்பிடிப்பு பணிகள் நிறைவடைந்து தற்போது படப்பிடிப்புக்கு பிந்தைய தொழில்நுட்ப பணிகள் விறுவிறுப்பாக நடைபெற்று வருகிறது. இந்நிலையில் தற்போது இப்படத்தின் பர்ஸ்ட் லுக் வெளியிடப்பட்டிருக்கிறது.

தீரமான போர்க்களத்தில் கதையின் நாயகன் தன்னுடைய அந்தத் தருண மகிழ்ச்சியான உணவை பசியாறுவது போல் வடிவமைக்கப்பட்டிருப்பதாலும், வாழ்க்கையில் சிக்கல்களும், சங்கடங்களும் இருந்தாலும் அந்தந்த நிமிடத்திய மகிழ்ச்சியை அனுபவிக்காமல் இருக்கக் கூடாது என்பதை உணர்த்துவதாலும், இந்த போஸ்டர் டிஜிட்டலில்  உருவாகாமல் ஓவியக் கலைஞர்களின் நேர்த்தியான உழைப்பின் மூலம் உருவாக்கப்பட்டிருப்பதாலும் ரசிகர்களின் கவனத்தை வெகுவாக ஈர்த்திருக்கிறது.