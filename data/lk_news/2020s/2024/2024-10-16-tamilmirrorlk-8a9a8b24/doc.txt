இலஞ்சம் பெற்ற அதிகாரி கைது

கிழக்கு மாகாணத்தில் மாகாண வருமானத் திணைக்கள பிரதி ஆணையாளர் ஒருவர் ரூ. 200,000 இலஞ்சம் பெற்ற குற்றச்சாட்டின் பேரில் கைது செய்யப்பட்டுள்ளார்.

பிரதேசவாசி ஒருவரின் முறைப்பாட்டுக்கு அமைய மட்டக்களப்பு அலுவலகத்தில் வைத்து சந்தேக நபர் கைது செய்யப்பட்டதாக இலஞ்ச ஊழல் பற்றிய சாத்துதல்களை விசாரணை செய்யும் ஆணைக்குழு தெரிவித்துள்ளது.

ஆணைக்குழுவின் பிரகாரம், முறைப்பாட்டாளர் மட்டக்களப்பில் 10 மில்லியன் ரூபாய் பெறுமதியுள்ள 65 பேர்ச் காணியை, ஏற்கனவே ரூ. 600,000 முத்திரை வரி செலுத்தி வாங்கியுள்ளார்.

எவ்வாறாயினும், மாகாண வருவாய் திணைக்களத்தினால் காணியின் பெறுமதி மீள் மதிப்பீடு செய்யப்பட்ட பின்னர் அதன் பெறுமதி  ரூ. 26.5 மில்லியன்எனவும் , முறைப்பாட்டாளர் மேலும் ரூ. 850,000 வரி மற்றும் அபராதம் செலுத்த வேண்டும் எனவும் தெரிவிக்கப்பட்டுள்ளார்.

பிரதி ஆணையாளர் குறித்த கட்டணத்தை லஞ்சத்திற்கு ஈடாக ரூ. 200,000. ஆக குறைக்க முன்வந்ததாக கூறப்படுகிறது.