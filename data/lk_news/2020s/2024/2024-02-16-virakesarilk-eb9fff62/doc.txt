அனுமதியற்ற முறையில் நிர்மாணிக்கப்பட்டுள்ள சட்டவிரோத கட்டிடங்களை அகற்ற நடவடிக்கை - லலித் யு கமகே

மாத்தளை மாநகர சபைக்குட்பட்ட பகுதியில் அனுமதியற்ற முறையில் நிர்மாணிக்கப்பட்டுள்ள சட்டவிரோத கட்டிடங்களை அகற்ற நடவடிக்கை எடுக்குமாறு மத்திய மாகாண ஆளுநர் லலித் யு கமகேவினால்  மாத்தளை மாநகர ஆணையாளருக்கு வியாழக்கிழமை (15) அதிரடியான  அறிவிப்பு செய்யப்பட்டுள்ளது

மாத்தளை மாவட்ட ஒருங்கிணைப்புக் குழுவில் கலந்து கொண்டு  உரையாற்றுகையில் ஆளுநர் மேற்படி அறிவிப்பினை செய்துள்ளார்.

முன்னாள் நகரபிதா ஒருவரின் உறவினர்    ஹிக்கொல்ல வீதியில் மாநகர சேவை நிலையத்திற்கு முன்பாக உள்ள பகுதியில் நிர்மாணிக்கப்பட்டுள்ள  சட்டவிரோத கட்டிட  நிர்மாணம் தொடர்பாக,  ஊடகங்களில் வெளியான செய்திகள் குறித்து, ஆளுநர் அவதானம் செலுத்தி வருவதாகவும் அவ்வாறான  சட்டவிரோத கட்டுமானங்களை உடனடியாக அகற்ற வேண்டும் எனவும் ஆளுநர் வலியுறுத்தியுள்ளார்.

ஊடகங்கள் குறிப்பிடும் அளவுக்கு மாத்தளை நகர எல்லையில் அனுமதியற்ற கட்டுமானங்கள் இல்லை என மறுத்துள்ள  மாத்தளை மாநகர ஆணையாளர் மேற்படி, நகரசபை சேவை நிலையத்திற்கு முன்பாக உள்ள பகுதியில் அங்கீகரிக்கப் படாத வகையில்   மேற்கொள்ளப்பட்டுள்ள அனுமதியற்ற கட்டிடத்தை  உடனடியாக அகற்றுவதற்கு மாத்தளை மாநகரசபை பொறியியலாளர் சம்பத் ஜயந்திரத்னவினால் உரிய நிர்மாணப் பணிகள் மேற்கொள்ளப்பட்டுள்ளன என ஆணையாளர் தெரிவித்துள்ளார்.