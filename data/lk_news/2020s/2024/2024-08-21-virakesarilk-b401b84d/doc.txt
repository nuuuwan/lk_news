ஆகஸ்ட் மாதம் 10 ஆம் திகதி வரை வீதி விபத்துக்களால் 1,417 பேர் உயிரிழப்பு

இவ் ஆண்டு ஆகஸ்ட் மாதம் 10 ஆம் திகதி வரை இடம்பெற்ற 1,352 விபத்துக்களில்  மொத்தம் 1,417 பேர் உயிரிழந்துள்ளதாக  போக்குவரத்து பிரிவிற்கு பொறுப்பான பிரதி பொலிஸ் மா அதிபர் இந்திக்க ஹப்புகொட தெரிவித்துள்ளார்.

கடந்த மே மாதம் வரை 84 இலட்சம் வாகனங்கள் மோட்டார் போக்குவரத்துத் திணைக்களத்தில் பதிவு செய்யப்பட்டுள்ளன.  அவற்றில், 48 இலட்சம்  (58%) மோட்டார் சைக்கிள்களும், 11 இலட்சம் (14%) முச்சக்கர வண்டிகளும் பதிவு செய்யப்பட்டுள்ளன.

நீரில் மூழ்குதல், மின்சாரம் தாக்குதல் மற்றும் விழுதல், தற்கொலைகள் உள்ளிட்ட விபத்துக்களால் ஆண்டுதோறும் 12,000 பேர் உயிரிழக்கின்றனர்.

அதில் மூன்றில் ஒரு பகுதி (3,000) உயிரிழப்புகள் வீதி விபத்துகளால் ஏற்படுகின்றன. அதேவேளை, 1000 பேர் மோட்டார் சைக்கிள் விபத்துக்களால் உயிரிழந்துள்ளனர்.

கடந்த 2021 ஆம் ஆண்டு இடம்பெற்ற 2,452 விபத்துகளில் 2,257 பேரும், 2022ல் 2,420 விபத்துகளில் 2,540 பேரும் உயிரிழந்துள்ளனர்.

2023 ஆம் ஆண்டு குறைந்தளவிலான விபத்துக்கள் இடம் பெற்றுள்ளது. அதன்படி, 2,214 விபத்துகளில் 2,325 பேர் உயிரிழந்துள்ளனர்.

இந்நிலையில், இவ்வருடம் ஆகஸ்ட் மாதம் 10 ஆம் திகதி வரை இடம்பெற்ற 1,352 வீதி விபத்துக்களில்  மொத்தம் 1,417 பேர் உயிரிழந்துள்ளனர்.

“2021 ஆம் ஆண்டில் மோட்டார் சைக்கிள் விபத்துக்களால் 220 பள்ளி மாணவர்கள் உயிரிழந்துள்ளனர். அவர்களில், 5 முதல் 6 வயதுடைய 157 பாடசாலை மாணவர்கள் உயிரிழந்துள்ளனர். 192 பேர் 7 முதல் 8 வயதுக்கு இடைப்பட்டவர்கள், 181 பேர் 9 வயதுக்கும் 10 வயதுக்கும் இடைப்பட்டவர்கள். இந்நிலையில்,  ஆண்டு முழுவதும் பதிவு செய்யப்பட்ட மொத்த விபத்துகளின் எண்ணிக்கை 1,994 ஆகும்."

2022 ஆம் ஆண்டில், 5 முதல் 18 வயதுக்குட்பட்ட 282 பாடசாலை மாணவர்கள் வீதி விபத்துக்களில் உயிரிழந்துள்ளனர். அந்த ஆண்டில் மொத்தம் 2,847 விபத்துக்கள் பதிவாகியுள்ளன. 2023 ஆம் ஆண்டில் மேலும் 328 பாடசாலை மாணவர்கள் விபத்துக்களில் சிக்கியுள்ளனர், இது 2022 மற்றும் 2021 உடன் ஒப்பிடும்போது அதிகரித்துள்ளது.

2021 ஆம் ஆண்டில், 206,730 மோட்டார் சைக்கிள் ஓட்டுபவர்கள்  தலைகவசம் அணியாமல் சென்றதற்காக நீதிமன்றத்தில் வழக்குகள் பதிவு செய்யப்பட்டள்ளன.  2022 இல் கிட்டத்தட்ட 180,000 வழக்குகள் பதிவு செய்யப்பட்டுள்ளன, 2023 இல் 286,750 வழக்குகள் பதிவு செய்யப்பட்டுள்ளன," என தெரிவித்துள்ளார்.