පාකිස්තාන කාන්තාවක් හෙරොයින් සමග කටුනායක දී කොටුවෙයි

රුපියල් හත් කෝටි තිස් පන් ලක්ෂයක් වටිනා හෙරොයින් තොගයක් සිය ගමන් මල්ලේ ව්‍යාජ පතුලක සඟවා ගෙන පැමිණි විදේශීය කාන්තාවක් අද (20) උදෑසන රේගු මත්ද්‍රව්‍ය පාලන අංශයේ නිලධාරීන් පිරිසක් විසින් කටුනායක ගුවන්තොටුපොළ පැමිණීමේ පර්යන්තයේ දී අත්අඩංගුවට ගත්තේය.

ඇය 57 හැවිරිදි පාකිස්තාන ජාතික කාන්තාවක් වන අතර ඇය ශ්‍රී ලංකාවේ සංචාරය සඳහා පැමිණෙන බව අඟවමින් මෙම හෙරොයින් මත්ද්‍රව්‍ය තොගය ගුවන් තොටුපොළෙන් පිටකර ගෙන යෑමට තැත්කර තිබේ.

ඇය හෙරොයින් කිලෝ ග්‍රෑම් 02යි ග්‍රෑම් 450ක් රැගෙනවිත් තිබූ බව රේගු මත්ද්‍රව්‍ය පාලන අංශයේ ප්‍රකාශකවරයෙකු පැවසීය.