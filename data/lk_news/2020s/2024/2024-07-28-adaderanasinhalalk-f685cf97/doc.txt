ශ්‍රී ලංකා කාන්තා කණ්ඩායමට ලැබුණු ඉලක්කය

ආසියානු කුසලාන කාන්තා ක්‍රිකට් තරගාවලියේ අවසන් තරගය මේ වනවිට දඹුල්ලේ පැවැත්වෙයි.

එම තරගයේ කාසියේ වාසිය ඉන්දීය කණ්ඩායම දිනාගත් අතර ඒ අනුව පළමුව පන්දුවට පහරදීමට ඔවුන් තීරණය කළේය.

ඔවුන් සිය පන්දු ඕවර 20 අවසානයේදී කඩුලු 6ක් දැවී ලකුණු 165ක් රැස් කළේය.

ඉන්දීය කණ්ඩායම වෙනුවෙන් අගනා පිති හරඹයක නිරත වූ ස්මිත්‍රි මන්ධනා පන්දු 47කදී ලකුණු 60ක් රැස් කළාය.

රිෂා ගෝෂ් ලකුණු 30යි. නමුත් ඇය, කවීෂා දිල්හාරි යැවූ 19 වන පන්දු ඕවරයේ පළමු පන්දුවට කඩුලු රකින්නිය අතට උඩපන්දුවක් ලබාදුන් අතර ප්‍රධාන විනිසුරුවරිය එය දැවී යාමක් නොවන බවට සංඥා කළාය.

එම පන්දු ඕවරයේදී ලකුණු 18ක් ලබාගැනීමට ඉන්දීය ක්‍රීඩිකාවෝ සමත් වූවෝය.