ரோஹித மீதான குற்றச்சாட்டுகள் தொடர்பில் விசாரணை

ஐக்கிய இராச்சியத்திற்கான இலங்கை உயர்ஸ்தானிகர் ரோஹித போகொல்லாகம பற்றிய குற்றச்சாட்டுகள் மற்றும் அவர் செய்த செலவுகள் தொடர்பில் விசாரணைகள் ஆரம்பிக்கப்பட்டுள்ளதாக அமைச்சரவைப் பேச்சாளர் அமைச்சர் விஜித ஹேரத் இன்று தெரிவித்தார்.

உயர்ஸ்தானிகரால் பயன்படுத்தப்பட்ட கார் தொடர்பான அறிக்கைகளை தெளிவுபடுத்திய அமைச்சர், உயர்ஸ்தானிகரின் நிதியில் இந்த கார் கொள்வனவு செய்யப்பட்டுள்ளதாகவும் அதற்காக, அதற்காக அரசாங்கத்தின் எந்த நிதியும் செலவிடப்படவில்லை என்றும் கூறினார்.

எவ்வாறாயினும், வெளிநாட்டில் பணிபுரியும் இலங்கை இராஜதந்திரிகள் எவரும் உடனடியாக மீள அழைக்கப்படமாட்டார்கள் எனவும், ஆனால் அரசியல் விசுவாசத்தின் பேரில் நியமிக்கப்பட்டுள்ள இராஜதந்திரிகள் உரிய காலத்தில் மீள அழைக்கப்படுவார்கள் எனவும் அமைச்சர் தெரிவித்தார்.