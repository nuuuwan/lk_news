ප්‍රධාන මාර්ගයේ දුම්රිය ප්‍රමාදයක්

අද පස්වරුවේ ප්‍රධාන මාර්ගයේ ධාවනය වන කාර්යාල දුම්රිය කිහිපයක් ප්‍රමාදවිය හැකි බව දුම්රිය නියෝජ්‍ය සාමාන්‍යාධිකාරී එන් ජේ ඉඳිපොලගේ මහතා පවසයි.

ප්‍රධාන මාර්ගයේ ගම්පහ සහ වේයන්ගොඩ අතර දුම්රිය මාර්ගය ජලයෙන් යටවී පැවතීම හේතුවෙන් දුම්රිය ප්‍රමාද වී ධාවනය කිරීමට සිදුවූ බව ඒ මහතා වැඩිදුරටත් සඳහන් කළේය.

මෙලෙස ජලය දුම්රිය මාර්ගයේ රැඳී පැවතීම හේතුවෙන් දුම්රිය සංඥා නිකුත් කිරීමට බාධා එල්ලවීම එළෙස දුම්රිය ප්‍රමාදයන්ට හේතුවී තිබේ.

ඒ අනුව රඹුක්කන, පොල්ගහවෙල, මහනුවර, කුරුණෑගල සහ මහව වැනි ප්‍රදේශ දක්වා ධාවනය වන දුම්රිය ද ප්‍රමාද විය හැකි බව ඒ මහතා එහිදී වැඩිදුරටත් සඳහන් කළේය.