இலங்கையின் தங்க முதுகுத் தவளை இந்தியாவில் கண்டுபிடிப்பு

இலங்கைக்கு மட்டுமே சொந்தமானது என இதுவரை நம்பப்பட்ட தங்க முதுகு தவளை (Hylarana gracilis) இனம், இந்தியாவின் கிழக்குத் தொடர்ச்சி மலைகளில் தென்பட்டுள்ளது.

ஹைதராபாத்தில் உள்ள இந்திய விலங்கியல் ஆய்வு மையத்தின் (ZSI) தீபா ஜெய்ஸ்வால், ஆந்திரப் பிரதேசத்தில் உள்ள கவுண்டினியா வனவிலங்கு சரணாலயத்தில் இந்த குறிப்பிடத்தக்க கண்டுபிடிப்பு நிகழ்ந்ததை உறுதிப்படுத்தினார்.

ஹைதராபாத்தில் உள்ள ZSI இன் நன்னீர் உயிரியல் பிராந்திய மையம், மகாராஷ்டிராவின் புனேவில் உள்ள ZSI மேற்கு மண்டல மையம் மற்றும் ஆந்திரப் பிரதேச பல்லுயிர் வாரியம் ஆகியவற்றின் ஆராய்ச்சியாளர்கள் இந்த குறிப்பிடத்தக்க ஆய்வில் ஒத்துழைத்துள்ளனர்.

சரணாலயத்திற்குள் உள்ள கவுனிதிம்மேபல்லிலுள்ள ஒரு சிறிய குளத்தின் அருகே ஈரமான, அழுகிய மரத்தடிக்கு பின்னால் ஒற்றை தங்க முதுகு தவளை மறைந்திருந்ததாக தெரிவிக்கப்பட்டுள்ளது.