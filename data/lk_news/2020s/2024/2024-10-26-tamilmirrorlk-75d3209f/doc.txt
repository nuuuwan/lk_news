எல்பிட்டிய பிரதேச சபை தேர்தல்: நோட்டமிடும் கண்காணிப்பாளர்கள்

எல்பிட்டிய பிரதேச சபைத் தேர்தல் இன்று (26) நடைபெற்று வரும் நிலையில், பல தேர்தல் கண்காணிப்பாளர்கள் மேற்பார்வையிட்டு வருகின்றனர்.

இன்றைய தேர்தலை கண்காணிப்பதற்காக தேர்தல் கண்காணிப்பாளர்கள் 48 பேர் ஈடுபடுத்தப்பட்டுள்ளதாக, சுதந்திரமான மற்றும் நியாயமான தேர்தலுக்கான மக்கள் அமைப்பின் (PAFFREL) நிறைவேற்றுப் பணிப்பாளர் ரோஹன ஹெட்டியாராச்சி தெரிவித்தார்.

இதற்கிடையில், CAFFEஐ பிரதிநிதித்துவப்படுத்தும் மேலும் 10 கண்காணிப்பாளர்கள் இந்த நோக்கத்திற்காக அனுப்பப்பட்டுள்ளதாக, சுதந்திரமான மற்றும் நியாயமான தேர்தல்களுக்கான பிரச்சாரத்தின் (CAFFE) நிர்வாக இயக்குனர் மனாஸ் மக்கின் தெரிவித்தார்.

எல்பிட்டிய பிரதேச சபைக்கு உட்பட்ட 48 வாக்களிப்பு நிலையங்களில் சுமார் 55,000 வாக்காளர்கள் வாக்களிக்கத் தகுதி பெற்றுள்ளனர்.

எல்பிட்டிய பிரதேச சபையின் 28 பிரதிநிதித்துவ ஆசனங்களில் ஒரு இடத்திற்கு எட்டு அரசியல் கட்சிகள் மற்றும் ஒரு சுயேட்சைக் குழுவைச் சேர்ந்த 279 வேட்பாளர்கள் போட்டியிடவுள்ளனர்.

எல்பிட்டிய பிரதேச சபைத் தேர்தலுக்கான வாக்களிப்பு இன்று காலை 7 மணி முதல் மாலை 4 மணி வரை இடம்பெறும் என, காலி மாவட்ட தேர்தல் அதிகாரி டபிள்யூ.ஏ.தர்மசிறி தெரிவித்துள்ளார்.

மேலும், ஏதேனும் அவசரகால சூழ்நிலைகள் ஏற்பட்டால் அவற்றை தீர்ப்பதற்கான திட்டங்கள் தயார் நிலையில் இருப்பதாகவும், அவர் உறுதியளித்தார்.

இதற்கிடையில், இந்த தேர்தலின் போது வாக்காளர்களின் இடது கட்டை விரலில் குறிக்கப்படும் என, இலங்கை தேர்தல் ஆணையம் முடிவு செய்துள்ளது.

2024ஆம் ஆண்டு ஜனாதிபதித் தேர்தலின் போது, வாக்காளர்கள் இடது சுண்டு விரலில் வாக்களிப்பதால் ஏற்படக்கூடிய பிரச்சினைகள் மற்றும் குழப்பங்களைத் தீர்ப்பதற்காக, இந்த நடவடிக்கை எடுக்கப்பட்டுள்ளதாக தேர்தல்கள் ஆணைக்குழு தெரிவித்துள்ளது.

வாக்காளரின் இடது கையில் கட்டைவிரல் இல்லை என்றால், அவர்கள் வலது கட்டை விரலிலோ அல்லது வேறு ஏதேனும் விரலிலோ சரியான முறையில் குறிக்கலாம் என்று, ஆணையம் மேலும் எடுத்துரைத்தது.(AN)