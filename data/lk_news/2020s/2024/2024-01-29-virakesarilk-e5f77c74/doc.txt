பண மோசடி வழக்கின் சந்தேக நபரான ஆசிரியர்  அநுராதபுரத்தில் கைது!

தற்போது நடைபெற்றுக் கொண்டிருக்கும் கல்விப் பொதுத் தராதர  உயர்தரப் பரீட்சைக்கு, பரீட்சை மண்டப  உதவி  மேற்பார்வையாளராக கடமையாற்றும் ஆசிரியர் ஒருவர்   கைது செய்யப்பட்டுள்ளார்.

பண மோசடி குறித்த  வழக்கு தொடர்பில் திறந்த பிடியாணை பிறப்பிக்கப்பட்ட நிலையில் அவர் கடமையில் இருக்கும்போதே  கைது செய்யப்பட்டதாக அநுராதபுரம் தலைமையக பொலிஸார் தெரிவித்தனர்.

தம்புத்தேகம நீதிவான் நீதிமன்றில்  பண மோசடி வழக்கில் சந்தேக நபரான  இந்த ஆசிரியர் தொடர்ந்து நீதிமன்றத்தை தவிர்த்து வந்தமைக்காக திறந்த பிடியாணை பிறப்பிக்கப்பட்டிருந்ததாகவும் பொலிஸார் தெரிவித்தனர்.