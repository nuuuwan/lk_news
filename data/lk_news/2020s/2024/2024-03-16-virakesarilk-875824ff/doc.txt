கனடாவில் கொலை செய்யப்பட்ட அறுவரின் இறுதிச் சடங்கு நாளை : சந்தேக நபருக்கு 28வரையில் விளக்கமறியல்

கனடாவில் கொலை செய்யப்பட்ட இலங்கையர்கள் அறுவரினதும் இறுதிக் கிரியைகள் ஞாயிற்றுக்கிழமை (17)  நடைபெறவுள்ளதாக கனடாவுக்கான பௌத்த காங்கிரஸ் அறிவித்துள்ளது.

கனடிய பௌத்த காங்கிரஸின் வதிவிட பிரதிநிதியான, பாந்தே சுனீதா தேரர் விடுத்துள்ள அறிவிப்பில், கனடாவின் பௌத்த காங்கிரஸ் மற்றும் தன்னார்வலர்களின் ஏற்பாட்டுக் குழுவுடன் சேர்ந்து, கடந்தவாரம் இடம்பெற்ற சோகமான சம்பவத்தில் உயிரிழந்த அறுவரினதும் இறுச்சடங்களை ஞாற்றுக்கிழமை மதியம் ஒரு மணிக்கு (கனடிய நேரப்படி) திட்டமிடப்பட்டுள்ளது.

இந்த இறுதிச்சடங்கானதுரூபவ் ஒட்டாவாவில் உள்ள இலக்கம் 2901 கிப்ஃபோர்ட் உள்ள இன்ஃபினிட்டி கன்வென்ஷன் சென்டரில் முன்னெடுக்கப்படவுள்ளது.

இதேநேரம்,  சம்பவத்தில் பாதிக்கப்பட்ட விக்கிரமரத்ன உடல்ரீதியாக குணமடைந்து வருவதோடு உளரீதியாக அவருக்கு கடந்த வார நிகழ்வுகளில் இருந்து மீள்வதற்கான உளவியல் ஆதரவு அவசியமாக உள்ளது. இறுதிச் சடங்கில் அவர் பங்கேற்கவுள்ளதோடு எந்தவொரு உரையாடல்களிலும் அவர் பங்கேற்கப்போவதில்லை என்றுள்ளது.

முன்னதாக,  ஒட்டாவாவின் புறநகர் பகுதியான பார்ஹெவனின் பேரிகன் ட்ரைவ் பகுதியில் வசித்து வந்த தனுஷ்க விக்ரமசிங்க என்பவரின் வீட்டில் கடந்த 6ஆம் திகதி அவரது மனைவியான தர்ஷனி திலந்திகா ஏக்கநாயக்க (35),  அவரின் பிள்ளைகளான இனூக்க (7 வயது மகன்), அஷ்வினி (4 வயது மகள்)ரூப, ரின்யானா (3 வயது மகள்),  கெல்லி (2 மாத வயதான மகள்) மற்றும் இக்குடும்பத்தினருடன் தங்கியிருந்த காமினி அமரகோன் (40) ஆகியோர் உயிரிழந்திருந்தனர்.

இந்தச் சம்பவத்துடன் தொடர்புடைய 19வயதான பெப்ரியோ டி சொஸ்யா மீது 6 கொலைக் குற்றச்சாட்டுகள்ரூபவ் ஒரு கொலை முயற்சிக் குற்றச்சாட்டு ஆகியன சுமத்தப்பட்டுள்ள நிலையில் அவரை எதிர்வரும் 28ஆம் திகதி மீண்டும் நீதிமன்றில் ஆஜராக உத்தரவிடப்பட்டுள்ளதோடு கனடிய பொலிஸார் மேலதிக விசாரணைகளை முன்னெடுத்து வருகின்றனர்.