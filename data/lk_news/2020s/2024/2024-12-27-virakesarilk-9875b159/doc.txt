உள்நாட்டில் தயாரிக்கப்பட்ட துப்பாக்கிகளுடன் சந்தேக நபர்கள் இருவர் கைது!

நாட்டில் வெவ்வேறு பகுதிகளில் பொலிஸாரினால் நேற்று வியாழக்கிழமை (26) மேற்கொள்ளப்பட்ட சுற்றிவளைப்பின் போது உள்நாட்டில் தயாரிக்கப்பட்ட துப்பாக்கிகள் மற்றும் சட்டவிரோத மதுபானத்துடன் சந்தேக நபர்கள் இருவர் கைது செய்யப்பட்டுள்ளனர்.

மஹவ பொலிஸ் பிரிவிற்கு உட்பட்ட அம்பகஸ்வெவ பகுதியில் உள்நாட்டில் தயாரிக்கப்பட்ட துப்பாக்கி மற்றும் சட்டவிரோத மதுபானத்துடன்  சந்தேக நபர் ஒருவர் கைது செய்யப்பட்டுள்ளார்.

கைது செய்யப்பட்ட சந்தேக நபரிடமிருந்து 04 லீற்றர்  500 மில்லி லீற்றர் சட்டவிரோத மதுபானம் மற்றும்  உள்நாட்டில் தயாரிக்கப்பட்ட துப்பாக்கி என்பன கைப்பற்றப்பட்டுள்ளன.

இதேவேளை, நிக்கவெரட்டிய பொலிஸ் பிரிவுக்கு உட்பட்ட கலகெதர பகுதியில் உள்நாட்டில் தயாரிக்கப்பட்ட துப்பாக்கியுடன் சந்தேக நபர் ஒருவர் கைது செய்யப்பட்டுள்ளார்.