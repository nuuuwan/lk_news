මෝදරවීදිය වෙඩිතැබීමේ වෙඩික්කරු අත්අඩංගුවට

පෙබරවාරි 13 වනදා මෝදරවීදිය කොළඹ 15 ප්‍රදේශයේ දී වෙඩිතබා මනුෂ්‍ය ඝාතනයක් සිදුකිරීමට තැත් කිරීමේ සිද්ධියේ වෙඩික්කරු ලෙස කටයුතුකළ සැකකරුව අත්අඩංගුවට ගෙන තිබේ.

ඊයේ (16) සවස් කාලයේදී පෑලියගොඩ, වික්ටෝරියා පාලම ප්‍රදේශයේදී එම සැකකරු අත්අඩංගුවට ගෙන ඇත.

සැකකරු අත්අඩංගුවට ගන්නා අවස්ථාවේදී ඔහු සතුව තිබී හෙරොයින් ග්‍රෑම් 11යි මිලිග්‍රෑම් 600ක් ද සොයගෙන ඇති බව පොලීසිය පවසයි.

මෙම අපරාධයට අදාළව මේ වනවිට කොළඹ උතුර කොට්ඨාස අපරාධ විමර්ශන අංශය විසින් එක් සැකකරුවෙකුද මෝදර පොලිස් ස්ථානය මගින් සැකකරුන් තිදෙනෙකුද අත්අඩංගුවට ගෙන ඇත.

සැකකරුවන් අපරාධය සිදුකිරීමට පැමිණි මෝටර් රථයක් හා අපරාධයෙන් පසු පළා යාමට භාවිතා කළ ත්‍රිරෝද රථයක්ද විමර්ශන නිලධාරීන් විසින් සොයාගෙන ඇත.