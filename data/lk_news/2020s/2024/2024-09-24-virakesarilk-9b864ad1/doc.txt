காட்டுத் தீ பரவல் அதிகரிப்பு!

நாட்டில் நிலவும் வறட்சியான வானிலை காரணமாகக் காட்டுத் தீ  பரவல் சம்பவங்கள்  அதிகரித்துள்ளதாக அனர்த்த முகாமைத்துவ மத்திய நிலையம் தெரிவித்துள்ளது.

இந்நிலையில், பதுளை ஹிகுருகமுவ வனப்பகுதியில் நேற்று (23) ஏற்பட்ட தீ பரவலினால் 10 ஏக்கருக்கும் அதிகமான நிலப்பரப்பு எரிந்து நாசமாகியுள்ளதாக பொலிஸார் தெரிவித்தனர்.

அனர்த்த முகாமைத்துவ நிலையம், பொலிஸார் மற்றும் பிரதேசவாசிகள் இணைந்து இன்று செவ்வாய்க்கிழமை (24) அதிகாலை இந்த தீ பரவலை கட்டுப்படுத்தியுள்ளதாக பொலிஸார் தெரிவித்தனர்.

இதேவேளை, வெல்லவாய கொட்டவெஹெரகல பகுதியில் நேற்று (23) இரவு ஏற்பட்ட தீ பரவல் தற்போது கட்டுப்பாட்டுக்குள் கொண்டுவரப்பட்டுள்ளதாக பொலிஸார் தெரிவித்துள்ளனர்.