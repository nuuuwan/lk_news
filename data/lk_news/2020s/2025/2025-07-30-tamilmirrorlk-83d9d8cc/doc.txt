’Miss Teen Tourism’ போட்டியில் இலங்கைப் பெண்

பிலிப்பைன்ஸில் நடைபெறவுள்ள “Miss Teen Tourism” போட்டியில் பங்குபற்றுவதற்காக இலங்கையைச் சேர்ந்த அஞ்சனா ஹீனடிகல, இன்று புதன்கிழமை (30)  பிலிப்பைன்ஸுக்கு புறப்பட்டு சென்றுள்ளார்.

அஞ்சனா ஹீனடிகல, இலங்கையில் நடைபெற்ற 'Miss Teen Tourism' போட்டியில் முதலிடம் வென்றுள்ளதையடுத்து, அவர் பிலிப்பைன்ஸுக்கு புறப்பட்டு சென்றுள்ளார்

கட்டுநாயக்க விமான நிலையத்திலிருந்து எயார் ஏசியா விமானம் AK-046 ஊடாக தாய்லாந்துக்கு சென்று இவர், அங்கிருந்து பிலிப்பைன்ஸுக்கு செல்லவுள்ளதாகத் தெரிவிக்கப்படுகிறது.

எதிர்வரும் ஆகஸ்ட் மாதம் 08ஆம் திகதி அன்று பிலிப்பைன்ஸில் உள்ள மணிலா நகரத்தில்  'Miss Teen Tourism' இறுதிச் சுற்று போட்டி நடைபெறவுள்ளதுடன், இந்த போட்டியில் உலகம் முழுவதிலும் உள்ள 40 நாடுகளில் இருந்து பல போட்டியாளர்கள் பங்குபற்றவுள்ளமை குறிப்பிடத்தக்கது.