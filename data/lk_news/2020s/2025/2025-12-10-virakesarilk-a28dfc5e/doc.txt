பிரதான மார்க்கங்களில் ரயில் சேவை தாமதம் – ரயில்வே திணைக்களம்

அம்பேபுஸ்ஸ மற்றும் அலவ்வ இடையேயான ரயில் சேவை ஒருவழி மார்க்கத்தில் செல்வதால் இந்த தாமதம் ஏற்பட்டுள்ளதாக திணைக்களம்  தெரிவித்துள்ளது.

நிலவும் சீரற்ற வானிலை காரணமாக, புத்கமுவ ரயில் நிலையத்திற்கு அருகில் அமைந்துள்ள பழைய மதகு உடைந்துள்ளமையினால் அம்பேபுஸ்ஸ ரயில் நிலையம் வரை ரயில் சேவை மட்டுப்படுத்தப்பட்டது.

இருப்பினும், உடைந்த பழைய மதகு செவ்வாய்க்கிழமை (09) சரிசெய்யப்பட்டதாகவும், பிரதான மார்க்கத்தில் அலுவலக ரயில்கள் இன்று புதன்கிழமை (10) முதல் வழக்கம் போல் இயங்கும் என்றும் ரயில்வே திணைக்களம்  தெரிவித்துள்ளது.

இன்று காலை முதல் பிரதான மார்க்கத்தில் பல அலுவலக ரயில்களை வழக்கம் போல் இயக்க நடவடிக்கை எடுக்கப்பட்டுள்ளதோடு, ரம்புக்கன, பொல்கஹவெல, குருநாகல் மற்றும் கனேவத்த ரயில் நிலையங்களில் இருந்து கொழும்பு கோட்டைக்கு இயக்கப்படும் அனைத்து அலுவலக ரயில்களும் இப்போது மீண்டும் பயணத்தைத் தொடங்கியுள்ளதாக  ரயில்வே போக்குவரத்து அத்தியட்சகர் ஜி.டி.ஏ. சமரசிங்க தெரிவித்தார்.