ආධාර රැගත් තවත් යානයක් කටුනායකට

ශ්‍රී ලාංකික ජනතාව මුහුණ දී සිටින ආපදා තත්වයෙන් මුදවා ගැනීම සදහා අවශ්‍ය උපකරණ සහ පුහුණු භටයන් රැගෙන එක්සත් අරාබි එමීර් රාජ්‍යයට අයත් ගුවන් හමුදාව සතු භාණ්ඩ ප්‍රවාහන ගුවන් යානයක් , සිය සිව් වන ආපදා ආධාර රැගත් ගුවන් යානය ලෙස කටුනායක ගුවන් තොටුපොළට පැමිණියේය .

මෙම ගුවන් යානය තුළ ගලවා ගැනීමේ මෙහෙයුම් සදහා විශේෂ පුහුණුව ලත් අබුඩාබි සිවිල් ආරක්ෂක බලකායේ භටයන් 53 දෙනෙකු , වැළළී ඇති මිනිස් ඉව සොයා මෙහෙයුම් සිදු කළ හැකි සුනඛයන් , ඔවුන් ප්‍රවාහනය කරන වායුසමනය කළ වාහන , ගලවා ගැනීමේ මෙහෙයුම් සදහා භාවිතා කෙරෙන වාහන රැසක් ද තිබුණි .

ඊයේ(02 ) රාත්‍රී 09.20 ට අබුඩාබි නුවර සිට එක්සත් අරාබි එමීර් රාජ්‍යයේ ගුවන් හමුදාව සතු සී.- 17 වර්ගයේ භාණ්ඩ ප්‍රවාහන මේවා රැගෙන කටුනායක ගුවන් තොටුපොළ වෙත පැමිණ තිබුණි .

ඔවුන් පිළිගැනීම සදහා ශ්‍රී ලංකාවේ එක්සත් අරාබි එමීර් රාජ්‍යයේ තානාපති ඛාලිඩ් නසාර් අල් අමේරි , විදේශ කටයුතු අමාත්‍යංශයේ නිලධාරීන් සහ ත්‍රිවිධ හමුදා නිලධාරීන් පිරිසක් ද කටුනායක ගුවන් තොටුපොළ වෙත පැමිණ සිටියහ .