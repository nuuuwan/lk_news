ඊශ්‍රායෙල ප්‍රහාරවලින් ආධාර එනතුරු සිටි ගාසා සිවිල් වැසියන් 67ක් මරුට

උතුරු ගාසා තීරයේ එක්සත් ජාතීන්ගේ ආධාර ලොරි එනතුරු බලා සිටි ගාසා වැසියන් අවම වශයෙන් 67 දෙනෙකු ඊශ්‍රායල හමුදාව  ඝාතනය කර ඇති බව හමාස් සංවිධානය පාලනය යටතේ පවතින සෞඛ්‍ය අමාත්‍යාංශය පවසයි.

එක්සත් ජාතීන්ගේ ලෝක ආහාර වැඩසටහන පැවසුවේ එහි ට්‍රක් රථ 25 ක රථ පෙළ ඊශ්‍රායලයෙන් එතෙර වී මුරපොලවල් වලින් ඉවත් වූ විටම "කුසගින්නෙන් පෙළෙන සිවිල් වැසියන් විශාල පිරිසක් වෙඩි තබා ඝාතනය කළ" බවයි.

ඊශ්‍රායල ආරක්ෂක හමුදා (IDF) පැවසුවේ "ක්ෂණික තර්ජනයක්" ඉවත් කිරීම සඳහා "අනතුරු ඇඟවීමේ වෙඩි තැබූ" බවයි. වාර්තා වූ මරණ සංඛ්‍යාව පිළිබඳව එය විවාද කළේය.

සෙනසුරාදා අමාත්‍යාංශය අනතුරු ඇඟවූයේ ගාසා තීරයේ දැඩි කුසගින්න වැඩි වෙමින් පවතින බවත්, "අධික වෙහෙස සහ තෙහෙට්ටුවෙන්" එහි පහසුකම් වෙත පැමිණෙන පුද්ගලයින් සංඛ්‍යාව වැඩි වන බවත්ය.