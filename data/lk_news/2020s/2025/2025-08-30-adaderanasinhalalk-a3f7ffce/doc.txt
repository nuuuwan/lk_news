අතුරුදන්වූවන් වෙනුවෙන් දැවැන්ත පාගමනක්

පසුගිය කාල වකවානුවේදී විවිධ හේතූන් මත අතුරුදන්වූවන්ගේ පවුලේ ඥාතින්ගේ සුබ සාධනය උදෙසා නව වැඩපිළිවෙළක් ආරම්භ කරන බව අධිකරණ හා ජාතික ඒකාබද්ධතා අමාත්‍ය නීතිඥ හර්ෂණ නානායක්කාර මහතා පවසයි.

අතුරුදන්වූවන් අනුස්මරණය කිරීමේ ජාත්‍යන්තර දිනයට සමගාමීව පැවති ජාතික වැඩසටහනට ඊයේ එක්වෙමින් ඔහු මෙම අදහස් පළ කළේය.

අදට යෙදී ඇති 'බලහත්කාරයෙන් අතුරුදන් කිරීම්වලට ලක්වූවන්ගේ ජාත්‍යන්තර දිනය' නිමිත්තෙන් උතුරු නැගෙනහිර දෙමළ ජනතාව සිය අතුරුදන්වු ඥාතීන් වෙනුවෙන් යුක්තිය ඉල්ලා විරෝධතා පාගමනක නිරත විය.

එම අවස්ථාව ද්‍රවිඩ එක්සත් විමුක්ති පෙරමුණේ මහලේකම් ආනන්ද සංගරී සහ හිටපු පාර්ලිමේන්තු මන්ත්‍රී එම්.කේ.ස්වාජිලිංගම් මහතා ද එක්ව සිටියේය.

මේ අතර අතුරුදන් වූ තැනැත්තන් පිළිබඳ කාර්යාලය මගින් අතුරුදන් වූවන් ස්මරණය කිරීමේ ජාත්‍යන්තර දිනයට සමගාමීව පැවති ජාතික උත්සවය  අරලියගහ මන්දිරයේ සම්මන්ත්‍රණ ශාලාවේදී ඊයේ පැවැත්විය.

එම අවස්ථාවට අතුරුදන්වූවන්ගේ පවුල්වල සාමාජිකයන්ගෙන් සමන්විත 500ක පමණ පිරිසක්ද එක්විය.