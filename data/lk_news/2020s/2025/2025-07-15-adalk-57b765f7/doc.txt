චීනයේ ආර්ථික වර්ධන වේගය අඩුවෙයි

එක්සත් ජනපද ජනාධිපති ඩොනල්ඩ් ට්‍රම්ප්ගේ තීරුබදු ප්‍රතිපත්තිය සහ චීන දේපළ වෙළඳපොළේ දිගුකාලීන අර්බුදය හේතුවෙන් ඇති වූ වෙළඳ කැලඹීම මත චීනයේ ආර්ථික වර්ධනය මන්ධගාමී වි ඇත.

ජුනි මස අවසානය දක්වා මාස තුනක කාලය තුළ ලෝකයේ දෙවන විශාලතම ආර්ථිකය  වන චීනයේ ආර්ථික වර්ධනය 5.2% ක් බවට පත්ව තිබේ. පසුගිය වසරේ එම කාර්තුවේ ආර්ථික වර්ධන වේගය සියයට 5.4ක් විය‍

නමුත් ආර්ථිකයට සහාය වීම සඳහා බීජිනය විසින් ප්‍රකාශයට පත් කරන ලද පියවර සහ වොෂින්ටනය සමඟ ඇතිකරගත් තීරුබදු ගිවිසුමක් හේතුවෙන් මේ දක්වා රට තියුණු පසුබෑමක් වළක්වා ගෙන ඇත.

ආර්ථිකය "පීඩනයට ඔරොත්තු දුන් අතර අභියෝග නොතකා ස්ථාවර දියුණුවක් ලබා ගත්තේය" යනුවෙන් චීනයේ ජාතික සංඛ්‍යාලේඛන කාර්යාංශය නිවේදනයක් නිකුත් කරමින් කියා සිටියේය.

ත්‍රිමාණ මුද්‍රණ උපාංග, විදුලි වාහන සහ කාර්මික රොබෝවරුන් සඳහා ඉහළ ඉල්ලුමක් සහිතව, නිෂ්පාදනයේ 6.4% ක ව්‍යාප්තිය ආර්ථික වර්ධනයට උපකාරී වූ බව නිලධාරීන් පැවසීය.

ප්‍රවාහන, මූල්‍ය සහ තාක්ෂණය වැනි ක්ෂේත්‍ර ඇතුළත් රටේ සේවා අංශය ද වර්ධනයක් පෙන්නුම් කර තිබේ.

නමුත් ජුනි මාසයේදී සිල්ලර විකුණුම් වර්ධනය මැයි මාසයේ 6.4% ක වැඩිවීමක් සමඟ සසඳන විට පෙර වසරට සාපේක්ෂව 4.8% දක්වා මන්දගාමී විය.

අඟහරුවාදා ද නිල සංඛ්‍යාලේඛනවලින‍ෙ ජුනි මාසයේදී චීනයේ නව නිවාස මිල පහත වැටීමක් පෙන්නුම් කළ අතර එය මාස අටක් තුළ වේගවත්ම මාසික වේගයකින් පහත වැටුණි.

දේපළ මිල ගණන් සඳහා සහාය වීම සඳහා පියවර කිහිපයක් තිබියදීත්, රටේ දේපළ වෙළඳාම් කර්මාන්තය අඛණ්ඩව අරගල කරමින් සිටින බව දත්ත වලින් පෙනී යයි.

මෙම වසරේ චීනය එහි "5% ක් පමණ" වාර්ෂික වර්ධන ඉලක්කය මග හරිනු ඇතැයි සමහර ආර්ථික විද්‍යාඥයින් අපේක්ෂා කරයි.