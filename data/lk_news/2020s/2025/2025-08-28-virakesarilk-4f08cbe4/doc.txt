நடிகர் ஹரிஷ் கல்யாண் நடிக்கும் 'டீசல்' திரைப்படத்தின் கிளர்வோட்டம் வெளியீடு

தேசிய விருதினை வென்ற' பார்க்கிங்' ரசிகர்களின் மனதினையும், வணிக வெற்றியையும் பெற்ற 'லப்பர் பந்து' என தொடர்ந்து இரண்டு வெற்றி படங்களில் நடித்து நட்சத்திர நடிகராக வலம் வரும் ஹரிஷ் கல்யாண் கதையின் நாயகனாக நடித்திருக்கும்' டீசல் 'எனும் திரைப்படத்தின் கிளர்வோட்டம் வெளியிடப்பட்டிருக்கிறது.

இயக்குநர் சண்முகம் முத்துசாமி இயக்கத்தில் உருவாகி வரும் 'டீசல்' எனும் திரைப்படத்தில் ஹரிஷ் கல்யாண், அதுல்யா ரவி, வினய் ராய், சாய் குமார், அனன்யா, கருணாஸ், ரமேஷ் திலக் ,காளி வெங்கட், விவேக் பிரசன்னா, சச்சின் கடேக்கர், ஜாகிர் உசேன் ,தங்கதுரை உள்ளிட்ட பலர் நடித்துள்ளனர். எம். எஸ். பிரபு மற்றும் ரிச்சர்ட் எம். நாதன் ஆகியோர் இணைந்து ஒளிப்பதிவு செய்திருக்கும் இந்த திரைப்படத்திற்கு திபு நினன் தோமஸ் இசையமைத்திருக்கிறார். எக்சன் என்டர்டெய்னராக தயாராகி இருக்கும் இந்த திரைப்படத்தை தேர்ட் ஐ என்டர்டெயின்மென்ட் நிறுவனம் சார்பில் தயாரிப்பாளர் தேவராஜுலு மார்க்கண்டேயன் தயாரித்திருக்கிறார்.

தீபாவளி பண்டிகையை முன்னிட்டு எதிர்வரும் ஒக்டோபர் மாதம் 17ஆம் திகதியன்று உலகம் முழுவதும் பட மாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தின் கிளர்வோட்டத்தில் இடம் பிடித்திருக்கும் காட்சிகள் எக்சன் ரசிகர்களுக்கு உற்சாகமளிக்கும் விருந்தாக அமைந்துள்ளது. இதன் காரணமாகவே படத்தைப் பற்றிய எதிர்பார்ப்பு ரசிகர்களிடமும், திரையுலக வணிகர்களிடமும் அதிகரித்திருக்கிறது.