காட்டு யானை மீது மோதி லொறி விபத்து ; இருவர் காயம்!

அம்பாறை - மகாஓயா வீதியில் சமகிபுர பிரதேசத்தில் இடம்பெற்ற விபத்தில் இரண்டு பேர் காயமடைந்துள்ளதாக பொலிஸார் தெரிவித்தனர்.

அம்பாறை நோக்கிப் பயணித்த லொறி ஒன்று வீதியில் இருந்த இரண்டு காட்டு யானைகளில் ஒரு யானை மீது மோதியதில் இந்த விபத்து இடம்பெற்றுள்ளதாக பொலிஸார் தெரிவித்தனர்.

விபத்தில் லொறியின் சாரதியும் உதவியாளரும் காயமடைந்துள்ள நிலையில் சிகிச்சைக்காக வைத்தியசாலையில் அனுமதிக்கப்பட்டுள்ளதாக பொலிஸார் தெரிவித்தனர்.