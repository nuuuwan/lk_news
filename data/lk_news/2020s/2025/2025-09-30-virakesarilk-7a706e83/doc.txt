தேயிலை  ஏற்றுமதி தொழிற்துறையில் பெண்களின் தலைமைத்துவ பங்களிப்பை உயர்த்தும் ஈஸ்வரன் பிரதர்ஸின் முன்னோடித் திட்டம்!

நாட்டின் முன்னணி தேயிலை ஏற்றுமதியாளர்களில் ஒன்றான ஈஸ்வரன் பிரதர்ஸ் (Eswaran Brothers), தேயிலை தொழிற்துறையில் பெண்களை தலைமைப் பதவிகளுக்கு உயர்த்துவதற்காகப் புதிய பாலின உள்ளடக்க (Gender Inclusion) முன்முயற்சியைத் தொடங்கியுள்ளது. இந்தத் திட்டமானது, உலகளாவிய பாலின ஆலோசனை நிறுவனமான “பெண்களுக்கு மதிப்பு“(Value for Women - VFW) உடன் இணைந்து, நெதர்லாந்து நாட்டு அபிவிருத்தி வங்கியான FMO வின் ஆதரவுடன் செயல்படுத்தப்படுகிறது.

ஈஸ்வரன் பிரதர்ஸ் நிறுவனத்தின் நீண்டகால வணிக உத்தியில் பன்முகத்தன்மை மற்றும் உள்ளடக்கத்தை ஒருங்கிணைக்கும் ஒரு முக்கிய படியாக இந்தத் திட்டம் பார்க்கப்படுகிறது. இது நிறுவனத்தின் கலாச்சாரத்தை வலுப்படுத்தி, அதன் எதிர்கால வளர்ச்சிக்கு ஊழியர்களை தயார்படுத்துவதை நோக்கமாகக் கொண்டுள்ளது.

ஒக்டோபர் 2024 இல் ஆரம்பிக்கப்பட்ட இந்த முயற்சி, ஒரு விரிவான ஆண் பெண் பாலாரினுடைய பங்களிப்பு நிறுவனத்தின் முன்னேற்றற்றுக்கு எந்த அளவில் உள்ளது என்ற  தகைமை அறியும் அறிக்கையுடன்  (Gender Diagnostic Report) ஆரம்பிக்கப்பட்டது. ஈஸ்வரன் பிரதர்ஸ் நிறுவனம் இலங்கைச் சூழலுக்கு ஏற்ப வடிவமைக்கப்பட்ட ஒரு செயல் திட்டத்துடன் (Gender Action Plan) தொடங்கியது.

இந்தத் திட்டத்தின் ஒரு பகுதியாக, வலுவான மற்றும் சமமான பணியிடத்தை உருவாக்கப் பல முன்னோடித் திட்டங்களும், முற்போக்கான கொள்கைகளும் நடைமுறைப்படுத்தப்பட்டுள்ளன. அவை:

* அனைவருக்குமா குறிப்பாக பெண்கள் தங்கள் தொழில் துறையில் வெற்றி பெற ஆதரவு மற்றும் வழிகாட்டும் (Sponsorship and Mentorship) வாய்ப்புகள்

* வேலை செய்யும் பெற்றோருக்கு ஆதரவளிக்கும் வகையில் தந்தைவழி விடுப்பு (Paternity Leave) மற்றும் தாய்மார்களுக்கான மீண்டும் பணியில் சேரும் ஆதரவு (Reintegration Support)

ஜூலை 2025 இல் நடைபெற்ற மூன்று நாள் இடைக்கால திட்ட ஆய்வில், கொள்கை அளவில் மட்டுமல்லாமல், நிறுவனக் கலாச்சாரத்திலும் குறிப்பிடத்தக்க முன்னேற்றம் எட்டப்பட்டமை தெரியவந்துள்ளது.

மேலாளர்களுக்குப் பயிற்சி அளிக்கப்பட்டு, அவர்கள் உள் மாற்ற முகவர்களாக (Internal Change Agents) செயல்பட்டு, நிறுவனத்திற்குள் உள்ளடக்க நிகழ்ச்சி நிரலை முன்னெடுத்துச் செல்கின்றனர்.

பணியாளர்கள் மத்தியில், ஆண் பணியாளர்கள் தாங்கள் அறியாமலே ஒருதலைபட்சமாக செயல்படுவது(unconscious bias) பற்றிய தாக்கத்தை ஒப்புக்கொள்வதாகவும், பெண் பணியாளர்கள் தங்கள் தொழில் வாய்ப்புகளில் ஒரு புதுப்பிக்கப்பட்ட நம்பிக்கை உணர்வை வெளிப்படுத்துவதாகவும் அறிக்கைகள் தெரிவிக்கின்றன.

ஒரு தயாரிப்புத்துறை மேற்பார்வையாளர், "நான் ஒரு வருங்காலத் தலைவி - இந்த தலைமைப் பயிற்சியானது, நான் இதற்கு முன் கற்பனை செய்யாத வாய்ப்புகளை காண எனக்கு உதவியது," என்று குறிப்பிட்டுள்ளார்.

ஈஸ்வரன் பிரதர்ஸின் இந்த முன்னோடி நடவடிக்கை குறித்து, அதன் தலைவர்கள் மற்றும் பங்காளிகள் தங்கள் கருத்துக்களைப் பகிர்ந்து கொண்டனர்:

"வாழ்க்கைக்கான நல் விழுமியங்களை அடிப்படையாகக் கொண்ட ஒரு குடும்ப நிறுவனமான ஈஸ்வரன் பிரதர்ஸ், VFW மற்றும் FMO உடன் இணைந்து ஒரு பரந்த முக்கியத்துவம் வாய்ந்த திட்டத்தை உருவாக்கியுள்ளது. இது மூலோபாய தொலைநோக்கு பார்வையையும் சரியானதைச் செய்ய வேண்டும் என்ற அடிப்படை நம்பிக்கையையும் பிரதிபலிக்கிறது." என நிறுவனத்தின் செயற்பாட்டு தலைவர் கணேஷ் தெய்வநாயகம் குறிப்பிட்டார்.

"ஈஸ்வரனின் பயணத்தில் தனித்து நிற்பது என்னவென்றால், அவர்கள் உள்ளடக்கத்தை ஒரு வணிக உத்தியாக ஏற்றுக்கொண்டனர்; இது வெறும் இணக்கப் பயிற்சியாக (compliance exercise) அல்ல. நடைமுறை மற்றும் நிலையான நடவடிக்கைகளை எடுப்பதன் மூலம், பாலின சமத்துவமானது மக்கள் மற்றும் வணிகம் ஆகிய இரண்டிற்கும் புதிய வாய்ப்புகளை திறக்கும் என்பதை அவர்கள் நிரூபிக்கிறார்கள்.” என VFW தலைமைச் செயல் அதிகாரி ரெபேக்கா ஃப்ரைஸ் கூறினார்.

ஈஸ்வரன் பிரதர்ஸ், தலைமை மேம்பாட்டுத் திட்டங்களை விரிவாக்குதல், செயல்திறன் மதிப்பாய்வுகளில் உள்ளடக்கத்தை மையமாகக் கொண்ட முக்கிய செயல்திறன் குறிகாட்டிகளை (Inclusion-focused KPIs) ஒருங்கிணைத்தல், இல்ந்குவான வேலை ஏற்பாடுகளை (Flexible Work Arrangements) விரிவுபடுத்துதல், பாலின உள்ளடக்கத்தை ஒரு வணிக முன்னுரிமையாக உட்பொதிப்பதன் மூலம், இந்த நிறுவனம் தனது வெற்றிப்பாதையை வலுப்படுத்தவும், இலங்கையின் தேயிலை துறையில் நிலையான, எல்லோரையும் உள்ளடக்கிய வளர்ச்சிக்கான ஒரு அடையாளத்தை (benchmark) அமைக்கவும் இலக்கு வைத்துள்ளது.