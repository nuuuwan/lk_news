செஸ் வீர, வீராங்கனைகள் நாலவர் பாராட்டிக் கௌரவிப்பு

செஸ் விளையாட்டில் அர்ப்பணிப்புடன் பங்குபற்றி அசாத்திய திறமைகளை வெளிப்படுத்தி இலங்கைக்கு பெயரும் புகழும் ஈட்டிக்கொடுத்த நான்கு பேரை லங்கா செஸ் மார்ட் நிறுவனம் பாராட்டி கௌரவித்தது.

உள்ளூர் செஸ் மன்னர்கள் என வருணிக்கப்படும் IM ரனிந்து லியனகே, தெஹாஸ் ரிஹ்மித்த கிரிங்கொட ஆகியோரும் செஸ் இராணிகள் என வருணிக்கப்படும் WIM தேவிந்த்யா ஓஷினி குணவர்தன, WCM தஹம்தி சனுதுலா ஆகிய நால்வரும் சர்வதேச செஸ் அரங்கில் இலங்கையை பெருமை அடையச் செய்தமைக்காக இந்தப் பாராட்டு விழா நடத்தப்பட்டது.

இந்த பாராட்டு விழாவில் ரஷ்ய இல்லத் தலைவரும் ரஷ்ய தூதரக முதலாவது செயலாளருமான மரியா பொப்போவா, ரஷ்ய இல்லத்தின் பிரதம நிறைவேற்று அதிகாரி புத்தப்ரிய ராமநாயக்க ஆகியோர் பிரதம அதிதிகளாகக் கலந்து கொண்டு விருதுகளை வழங்கினர்.

செஸ் விளையாட்டில் மிகச் சிறந்த பெறுபேறுகளை ஈட்டிவரும் இந்த நால்வரின் செஸ் கிராண்ட் மாஸ்டர்ஸ் பயணம் வெற்றிகரமாக அமையவேண்டும் என செஸ் தீம் நிறுவனம் மற்றும் உயர்தர செஸ் உபகரணங்கள் விற்பனை நிலைய அதிகாரி வாழ்த்தினார்.