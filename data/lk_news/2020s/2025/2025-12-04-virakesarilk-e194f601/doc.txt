முஹம்மது இஸ்மாயில் முத்துவின் வெற்றிடத்திற்கு நெய்யா தம்பி மரிக்கார் மொஹமட் தாஹீர் பெயர் பரிந்துரை

முஹம்மது இஸ்மாயில் முத்து முஹம்மது எம்.பி.  அண்மையில் இராஜிநாமா செய்ததைத் தொடர்ந்து ஏற்பட்ட  வெற்றிடத்திற்கு நெய்யா தம்பி மரிக்கார் மொஹமட் தாஹீர் பெயரிடப்பட்டுள்ளார்.

ரிஷாத் பதியுதீன் தலைமையிலான அகில இலங்கை மக்கள் காங்கிரஸை  சேர்ந்தவரும்  ஐக்கிய மக்கள் சக்தி கட்சியின் தேசியப் பட்டியல் எம்.பி.யுமான முஹம்மது இஸ்மாயில் முத்து முஹம்மது அண்மையில் தனது பாராளுமன்ற உறுப்பினர் பதவியை இராஜிநாமா செய்திருந்தார்.

இந்நிலையிலேயே முஹம்மது இஸ்மாயில் முத்து முஹம்மதுவின் வெற்றிடத்திற்கு   ஐக்கிய மக்கள் சக்தி கட்சியினால்  அகில இலங்கை மக்கள் காங்கிரஸை  சேர்ந்த அக்கட்சியின் புத்தளம் மாவட்ட அமைப்பாளரான நெய்யா தம்பி மரிக்கார் மொஹமட் தாஹிரின் பெயர் குறிப்பிடப்பட்டுள்ள நிலையில்   தேர்தல்கள் ஆணைக்குழுவினால் இது தொடர்பான வர்த்தமானி அறிவித்தல் வெளியிடப்பட்டுள்ளது.