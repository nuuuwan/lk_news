அம்பாள்குளம் விவேகானந்த வித்தியாலயத்திற்கு 2025 ஆம் ஆண்டுக்கான ஜனாதிபதி சுற்றுச்சூழல் விருது

2025 ஆம் ஆண்டுக்கான ஜனாபதி சுற்றுச்சூழல் விருதுக்கான வெணகல பதக்கம் இவ்வாண்டு கிளிநொச்சி அம்பாள்குளம் விவேகானந்த வித்தியாலத்திற்கு கிடைத்துள்ளது.

வியாழக்கிழமை (23) முற்பகல் 10 மணிக்கு  ஜனாதிபதி அநுர குமார திசாநாயக்க தலைமையில் கொழும்பு பண்டாரநாயக்க சர்வதேச  ஞாபகார்த்த மண்டபத்தில் இடம்பெற்ற  நிகழ்வின் போது இவ்விருது வழங்கப்பட்டுள்ளது.

கடந்த காலங்களில் இதே துறையில் இப்பாடசாலை மெரீட் சான்றிதழ்களை பெற்றுக்கொண்ட நிலையில் இவ்வாண்டு விருது கிடைத்துள்ளது.

சுற்றுச்சூழல் பாதுகாப்பிற்கு குறிப்பிடத்தக்க பங்களிப்பைச் செய்த தொழில்கள், பொது மற்றும் தனியார் நிறுவனங்கள், அரசு சாரா நிறுவனங்கள், சுற்றுச்சூழல் பாதுகாப்புக்கு உறுதியளித்த பாடசாலைகள்  ஆகியவற்றின் சமூக பங்கேற்பை அங்கீகரிக்கும் வகையில் ஜனாதிபதி சுற்றுச்சூழல் விருதுகள் திட்டம் மத்திய சுற்றுச்சூழல் அதிகார சபையால் வடிவமைக்கப்பட்டு 2011  ஆம் ஆண்டு தொடக்கம் வழங்கப்பட்டு வருகிறது.

அந்த வகையில் 11 வது விருது வழங்கும் நிகழ்வில்  வடக்கு மாகாணத்தில் கிளிநொச்சி தெற்கு கல்வி வலயத்தை சேர்ந்த  அம்பாள்குளம் விவேகானந்த வித்தியாலயத்திற்கு வெண்கல பதக்கம் கிடைத்துள்ளது.