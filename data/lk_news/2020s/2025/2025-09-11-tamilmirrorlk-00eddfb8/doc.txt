மூன்று பேருந்துகள் ஒன்றுடன் ஒன்று மோதி விபத்து

கொழும்பு - பதுளை பிரதான வீதியின் பலாங்கொடை பஹல எல்லேபொல பகுதியில்  வைத்து மூன்று பேருந்துகள் ஒன்றுடன் ஒன்று மோதி வியாழக்கிழமை (11) அன்று விபத்துக்குள்ளானது. .

பெல்மடுல்ல பகுதியிலிருந்து பலாங்கொடை நோக்கிப் பாடசாலை மாணவர்களை ஏற்றிச் சென்ற இலங்கை போக்குவரத்து சபை பேருந்து, பலாங்கொடையில் இருந்து கொழும்பு நோக்கி பயணித்த தனியார் பேருந்து மற்றும் அதே திசையில் பயணித்த இலங்கை போக்குவரத்து சபை பேருந்துகளே இவ்வாறு மோதிக் கொண்டுள்ளது.

விபத்தில் காயமடைந்த பயணிகள் மற்றும் பாடசாலை மாணவர்கள் பிரதேசவாசிகளால் வைத்தியசாலையில் அனுமதிக்கப்பட்டுள்ளனர். விபத்து காரணமாக பதுளை-கொழும்பு பிரதான வீதி முற்றிலுமாகத் தடைப்பட்டதாக தெரிவிக்கப்படுகிறது.