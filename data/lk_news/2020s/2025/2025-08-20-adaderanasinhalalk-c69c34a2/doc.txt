එක්දින හා T20 සටනකට එංගලන්තය ශ්‍රී ලංකාවට

එක්දින හා විස්සයි20 තරග 3 බැගින් වූ සංචාරයක් සඳහා එංගලන්ත ක්‍රිකට් කණ්ඩායම ශ්‍රී ලංකාවේ සංචාරයක නිතරවන බව එරට ක්‍රිකට් ආයතනය අද (20) නිල වශයෙන් තහවරු කළේය.

එළැඹෙන විස්සයි20 ලෝක කුසලාන තරගාවලියට පෙර සූදානමක් ලෙස ඔවුන් මෙම සංචාරය සිදුකරන අතර, තරගාවලිය 2026 වසරේ ජනවාරි මස මුලදී පැවැත්වීමට නියමිතය.

පළමුව එක්දින තරගාවලිය පැවැත්වෙන අතර, එය ජනවාරි 22, 24 හා 27 දිනවලදී පැවැත්වේ.

ඉන් අනතුරුව තරග තුනකින් යුත් විස්සයි20 තරගාවලිය ජනවාරි 30 හා පෙබරවාරි 01, 03 දිනවල පැවැත්වේ.

මෙලෙස එංගලගන්ත කණ්ඩායමක් ශ්‍රී ලංකාවේ සංචාරයක නිතරවන්නේ වසර 7කට වැඩි කාලයකට පසුව වීම විශේෂත්වයක්ය.

අවසන්වරට ඔවුන් 2018 වසරේ පැවති එක්දින තරගාවලිය තරග 3-1ක් ලෙස ජයග්‍රහණය කළ අතර, එකම විස්සයි20 තරගය ජයග්‍රහණය කළේය.

එමෙන්ම දෙරට අවසන් වරට විස්සයි20 තරගයකදී හමු වූයේ 2022 විස්සයි20 ලෝක කුසලාන තරගාවලියේදීය.

ශ්‍රී ලංකාවේ හා ඉන්දියාවේ සම සත්කාරකත්වය යටතේ පැවැත්වෙන එළැඹෙන 2026 විස්සයි20 ලෝක කුසලානය පෙබරවාරි සහ මාර්තු මාසයන්හිදි පැවැත්වේ.

එංගලන්තය අවස්ථා දෙකකදී එනම් 2009 සහ 2022 වර්ෂයන්හි දී විස්සයි20 ලෝක ශූරයන් ලෙසින් කිරුළු පළඳා ඇත.