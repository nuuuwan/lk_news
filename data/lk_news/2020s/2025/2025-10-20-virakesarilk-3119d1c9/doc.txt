மண்சரிவால் நாளையும் நான்கு ரயில் சேவைகள் ரத்து

தொடரும் மோசமான வானிலை காரணமாக ரயில் போக்குவரத்துக்கு ஏற்பட்டுள்ள பாதிப்புகள் இன்னும் நீடித்து வருகின்றன.

இஹல கோட்டை ரயில் நிலையத்திற்கு அருகில் நேற்று ஏற்பட்ட மண்சரிவு மற்றும் ரயில் தடம்புரண்ட சம்பவத்தின் விளைவாக, திங்கட்கிழமை (20) பல ரயில் சேவைகள் ரத்து செய்யப்பட்டிருந்தன.

இதனிடையே, பலான மற்றும் இஹல கோட்டை ரயில் நிலையங்களுக்கு இடையில் இரண்டு இடங்களில் புதிய மண்சரிவுகள் ஏற்பட்டுள்ளன என ரயில்வே அதிகாரிகள் தெரிவித்துள்ளனர்.

இதன் காரணமாக, ரயில் பாதை சீரமைப்பு பணிகள் இன்னும் நடைபெற்று வருவதால், செவ்வாய்க்கிழமை (21) நடைபெறவிருந்த மேலும் நான்கு ரயில் சேவைகள் ரத்து செய்யப்பட்டுள்ளதாக ரயில்வே திணைக்களம் சற்றுமுன் அறிவித்துள்ளது.

ரயில் பாதை சீரமைப்பு பணிகள் விரைவில் முடிவடையும் நிலையில், பிற சேவைகள் வழமைக்கு திரும்புமென அதிகாரிகள் நம்பிக்கை தெரிவித்துள்ளனர்.