ஹிக்கடுவையில் உள்நாட்டுத் துப்பாக்கி, தோட்டாக்களுடன் இருவர் கைது!

ஹிக்கடுவை - சீனிகம பிரதேசத்தில் உள்நாட்டில் தயாரிக்கப்பட்ட 8 மில்லிமீற்றர் அளவுடைய கைத்துப்பாக்கி மற்றும் தோட்டாக்கள் என்பவற்றுடன் இரண்டு சந்தேக நபர்கள் பொலிஸாரால் இன்று ஞாயிற்றுக்கிழமை (05) கைது செய்யப்பட்டுள்ளனர்.

பொலிஸ் போதைப்பொருள் ஒழிப்பு பணியகத்தின் பணிப்பாளரிடமிருந்து கிடைத்த தகவலின் அடிப்படையில் சந்தேக நபர்கள் கைது செய்யப்பட்டதாக பொலிஸார் தெரிவித்தனர்.

சந்தேக நபர்களிடமிருந்து துப்பாக்கிக்கு பயன்படுத்தப்படும் 55 தோட்டாக்கள், 02 கைக்குண்டுகள் மற்றும் T-56 துப்பாக்கிகளுக்கு பயன்படுத்தப்படும் 66 தோட்டாக்கள் என்பனவும் பொலிஸாரால் கைப்பற்றப்பட்டுள்ளன.