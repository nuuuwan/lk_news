2026දී ලංකාවේ ආර්ථික වර්ධනය 3.1යි

2026 දී ශ්‍රී ලංකාවේ ආර්ථිකය 3.1% කින් වර්ධනය වනු ඇතැයි ජාත්‍යන්තර මූල්‍ය අරමුදල විසින් පුරෝකථනය කර තිබේ.

IMF හි ආසියා සහ පැසිෆික් දෙපාර්තමේන්තුවේ නියෝජ්‍ය අධ්‍යක්ෂ තෝමස් හෙල්බ්ලින්, ආසියා සහ පැසිෆික් කලාපයේ ආර්ථික දැක්ම පිළිබඳ මාධ්‍ය හමුවකදී මෙම නිවේදනය නිකුත් කළේය.

IMF සමඟ සහයෝගයෙන් රජය ක්‍රියාත්මක කරන ප්‍රතිසංස්කරණ වැඩසටහනේ සහාය ඇතිව ශ්‍රී ලංකාව  ශක්තිමත් ආර්ථික ප්‍රකෘතියක් අත්විඳ ඇති බව හෙල්බ්ලින් අවධාරණය කළේය.

පසුගිය වසරේ ශ්‍රී ලංකාවේ ආර්ථික වර්ධනය 5% ක් වූ අතර 2025 පළමු භාගයේදී එය 4.8% ක් වූ බව ඔහු සඳහන් කළේය.