கண்டிக்கும் கொழும்புக்கும் இடையிலான ரயில் சேவைகள் மீண்டும் ஆரம்பம்

கடந்த ஞாயிற்றுக்கிழமை (19) மண்சரிவு மற்றும் ரயில் தடம் புரண்டதால் தடைபட்டிருந்த கண்டிக்கும் கொழும்புக்கும் இடையிலான ரயில் சேவைகள் இன்று வியாழக்கிழமை (23) காலை மீண்டும் ஆரம்பிக்கப்பட்டுள்ளன.

பலத்த மழையினால் ரம்புக்கனைக்கும் பேராதெனியவுக்கும் இடையிலான ரயில் மார்க்கத்தில்  குறிப்பாக கடிகமுவ மற்றும் பலான நிலையங்களுக்கு இடையில், பல இடங்களில் மண்சரிவு  மற்றும் மண்ணரிப்பு ஏற்பட்டது.

இதனால்  பல ரயில் சேவைகள் இரத்து செய்யப்பட்டன. நேற்றும் (22) அனைத்து பயணிகள் ரயில் சேவைகளும் இரத்து செய்யப்பட்டன.

இருப்பினும், இன்றைய தினம் காலை ரயில் சேவைகள் மீண்டும் ஆரம்பிக்கப்பட்டதாக ரயில் திணைக்களம் அறிவித்துள்ளது.