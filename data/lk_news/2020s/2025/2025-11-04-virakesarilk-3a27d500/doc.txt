‘முழு நாடுமே ஒன்றாக’ தேசிய திட்டம் ; நாடளாவிய ரீதியில் திங்கட்கிழமை 1200 பேர் கைது!

"முழு நாடுமே ஒன்றாக" தேசிய வேலைத்திட்டத்தின்கீழ், பொலிஸ்மா அதிபரின் அறிவுறுத்தலுக்கமைய, நாடளாவிய ரீதியாக நேற்று திங்கட்கிழமை(03) மேற்கொள்ளப்பட்ட போதைப்பொருள் தடுப்பு நடவடிக்கையின் போது பலர் கைது செய்யப்பட்டுள்ளதாக பொலிஸ் ஊடகப்பிரிவு தெரிவித்துள்ளது.

அவர்களில் 32 பேர் தடுப்புக்காவல் உத்தரவுகளைப் பெற்றுள்ளதுடன், சட்டவிரோதமாக போதைப்பொருட்களை கொண்டுவந்த ஒருவர் கைது செய்யப்பட்டுள்ளனர்.

அவர்களிடமிருந்து,  909 கிராம் 82 மில்லிகிராம் ஹெரோயின், 1 கிலோகிராம் 277 கிராம் ஐஸ், 4 கிலோகிராம் 793 கிராம் கஞ்சா, 70,580 கஞ்சா செடிகள், 2 கிராம் 82 மில்லிகிராம் குஷ்ரக போதைப்பொருள், 12 கிராம் 301 மில்லி கிராம் ஹஷீஷ் ரக போதைப்பொருள், 3,805 போதை மாத்திரைகள் மற்றும் 10 கிராம் 748 மில்லிகிராம் மாவா போதைப்பொருள் என்பன கைப்பற்றப்பட்டுள்ளதாக,  பொலிஸ் ஊடகப்பிரிவு வெளியிட்டுள்ள அறிக்கையில் தெரிவிக்கப்பட்டுள்ளது.