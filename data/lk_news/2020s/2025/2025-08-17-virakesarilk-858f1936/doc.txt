அமெரிக்காவில் உணவகத்தில் துப்பாக்கிச் சூடு – 3 பேர் பலி, 8 பேர் காயம்

அமெரிக்காவின் புரூக்ளின் பகுதியில் உள்ள ஒரு உணவகத்தில் சனிக்கிழமை (16) இரவு துப்பாக்கிச் சூடு இடம்பெற்றுள்ளது.

இந்தச் சம்பவத்தில் மூன்று பேர் உயிரிழந்ததோடு, எட்டு பேர் காயமடைந்தனர் என அந்நாட்டு ஊடகங்கள் தெரிவித்துள்ளன.

சம்பவம் நடைபெற்ற நேரத்தில் உணவகம் மூடப்படவிருந்ததாகவும், காயமடைந்தவர்கள் அனைவரும் மருத்துவமனையில் சிகிச்சை பெற்று வருவதாகவும் ஊடகங்கள் தகவல் வெளியிட்டுள்ளன.