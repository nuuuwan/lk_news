ஈக்குவடோரில் நீச்சல் குள அரங்கில் துப்பாக்கிச் சூடு ; ஐந்து பேர் உயிரிழப்பு

மேற்கு ஈக்குவடோரில் உள்ள நீச்சல் குள அரங்கில் நடத்தப்பட்ட துப்பாக்கிச் சூட்டில் ஐந்து பேர் கொல்லப்பட்டதாக பொலிஸார் சனிக்கிழமை தெரிவித்தனர்.

போதைப்பொருள் கும்பல் வன்முறையில் ஈடுபட்டுவரும் அந்த நாட்டில் இது அண்மையில் இடம்பெற்ற கொலைச் சம்பவமாகும்.

தலைநகர் குயிட்டோவிலிருந்து சுமார் 60 கிலோமீற்றர் (37 மைல்) தொலைவில் அமைந்துள்ள சாண்டோ டொமிங்கோவில் உள்ள அரங்கில் வேன் ஒன்றில் சென்ற மூன்று பேர் துப்பாக்கிச் சூடு நடத்தியுள்ளனர்.

இந்த சம்பவத்தை “ஒழுங்கமைக்கப்பட்ட குற்றக் குழுக்களுக்கு இடையிலான மோதல் ”என பொலிஸ் அதிகாரிகள் தெரிவித்துள்ளார்.

அண்மைய மாதங்களில் சாண்டோ டொமிங்கோவில் உள்ள நீச்சல் குள அரங்குகளில் இதேபோன்ற கொலைகள் நடந்துள்ளன.

உலகின் மிகப்பெரிய கொக்கையின் உற்பத்தியாளர்களான கொலம்பியா மற்றும் பெரு இடையே அமைந்துள்ள ஈக்குவடோர் ஒரு காலத்தில் அமைதியான நாடாக இருந்தது.

ஆனால், தற்போது தென் அமெரிக்காவில் அதிகளவு கொலைகள் இடம்பெறும் நாடாக மாற்றியுள்ளது என இன்சைட் க்ரைம் சிந்தனைக் குழு தெரிவித்துள்ளது.

2025 ஆம் ஆண்டின் முதல் பாதியில், கடந்த ஆண்டு இதே காலத்துடன் ஒப்பிடும்போது கொலைகளின் எண்ணிக்கை 47 சதவீதம் அதிகரித்துள்ளது என ஈக்குவடோர் ஒழுங்கமைக்கப்பட்ட குற்றம் தொடர்பான ஆய்வில் தெரியவந்துள்ளது.