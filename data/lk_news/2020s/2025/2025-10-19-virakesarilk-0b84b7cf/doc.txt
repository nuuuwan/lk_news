காலி மாவட்டத்தின் பல பகுதிகளுக்கு 30 மணித்தியாலங்கள் நீர்வெட்டு

காலி மாவட்டத்தின் பல பகுதிகளுக்கு நாளை திங்கட்கிழமை (20) 30 மணித்தியாலங்கள் நீர் வெட்டு அமுல்படுத்தப்படும் என தேசிய நீர் வழங்கல் மற்றும் வடிகாலமைப்பு சபை (NWSDB) அறிவித்துள்ளது.

நாளைய தினம் காலை 8:00 மணி முதல் நாளை மறுதினம் (21) பிற்பகல் 2:00 மணி வரை நீர் வெட்டு அமுல்படுத்தப்படும் என தெரிவித்துள்ளது.

காலியில் உள்ள ஹபுகல நீர் சுத்திகரிப்பு நிலையத்திற்கு நீர் வழங்கும் பிரதான குழாயில் அத்தியாவசிய திருத்தப் பணிகளை இலகுப்படுத்தற்காக நீர் வெட்டு அமுல்படுத்தப்படுவதாக  நீர் வழங்கல் மற்றும் வடிகாலமைப்பு சபை தெரிவித்துள்ளது.

அதன்படி, போபே, பொத்தல, அக்மீமன மற்றும் ரத்கம ஆகிய பகுதிகளில் நீர் வெட்டு அமுல்படுத்தப்படவுள்ளது.

பொதுமக்களுக்கு ஏற்பட்ட சிரமத்திற்கு தேசிய நீர் வழங்கல் மற்றும் வடிகாலமைப்பு சபை வருத்தம் தெரிவித்ததுடன், நீர் வெட்டு அமுல்படுத்தப்பபடும்  போது நீரை சிக்கனமாக பயன்படுத்துமாறு நுகர்வோரை கேட்டுக்கொண்டது.