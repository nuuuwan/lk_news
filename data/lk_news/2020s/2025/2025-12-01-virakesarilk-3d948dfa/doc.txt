அத்துருகிரிய அதிவேக நெடுஞ்சாலை நுழைவாயிலில் போக்குவரத்து பாதிப்பு

கனமழை காரணமாக ஏற்பட்ட வெள்ளத்தால் அத்துருகிரிய அதிவேக நெடுஞ்சாலை நுழைவாயிலின் சில பகுதிகள் இன்னும் நீரில் மூழ்கியுள்ளன.

கடவத்தை நோக்கிச் செல்லும் நுழைவுப் பகுதி (Katunayake/Kadawatha bound) தொடர்ந்து வெள்ளத்தில் மூழ்கியுள்ளது.

மாத்தறை நோக்கிச் செல்லும் நுழைவுப் பகுதியிலும் (Matara bound) நேற்றைய தினத்தை விட அதிக நீர் மட்டம் காணப்படுகிறது.

வெள்ளப் பெருக்கு காரணமாக, கொழும்பு கோட்டையிலிருந்து கொடகம வரை செல்லும் பேருந்துகள் அத்துருகிரிய வரை மட்டுமே மட்டுப்படுத்தப்பட்டுள்ளன. சாதாரண வாகனங்களால் இந்த வழியில் பயணிக்க முடியாத நிலை காணப்படுகின்றது.

அத்துருகிரியவிலிருந்து அதிவேக நெடுஞ்சாலை நுழைவாயில் (Pore Expressway Entrance) வழியாகப் பயணிக்க முடியாதவர்கள், பின்வரும் மாற்று வழிகளைப் பயன்படுத்தலாம் என பொலிஸார் தெரிவித்துள்ளது.

அத்துருகிரிய அதிவேக நெடுஞ்சாலை நுழைவாயிலுக்கு முன்பு உள்ள மாற்று வீதிகளை் வழியாக ஹோக்கந்தர (Hokandara) பகுதிக்கும், மாலபே (Malabe) பகுதிக்கும் செல்ல முடியும்.