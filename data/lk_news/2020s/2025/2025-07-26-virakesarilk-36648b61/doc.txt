கம்போடிய எல்லையில் இராணுவ சட்டம் அமுல்: தாய்லாந்து எடுத்த முடிவு !

தாய்லாந்து மற்றும் கம்போடியா ஆகிய நாடுகளுக்கு இடையிலான நில எல்லை விவகாரம் நாளுக்கு நாள் தீவிரமடைந்து வரும் நிலையில், கம்போடியாவின் எல்லையில் உள்ள பகுதிகளில் தாய்லாந்து இராணுவச் சட்டத்தை அமுல்படுத்துவதாக அறிவித்துள்ளது.

கம்போடியாவின் எல்லையில் உள்ள தாய்லாந்தின் 8 மாவட்டங்களில் வெள்ளிக்கிழமை (25) முதல் இராணுவச் சட்டத்தை அமுல்படுத்துவதாக தாய்லாந்து இராணுவம் அறிவித்துள்ளது.

இதற்கிடையில், கம்போடியாவுடனான எல்லை மோதல்களில் பலர் உயிரிழந்துள்ளதாகவும் இது யுத்தமாக மாறக்கூடும் என்றும் தாய்லாந்தின் தற்காலிக பிரதமர் பும்தம் செச்சாயாசாய் எச்சரித்துள்ளார்.

இது நாடுகளுக்கும் இடையிலான மோதலையடுத்து தாய்லாந்து தனது எல்லைப் பகுதிகளில் இருந்து  ஒரு இலட்சத்துக்கும் மேற்பட்ட மக்களை வெளியேற்றியுள்ளதாக வெளிநாட்டு ஊடகங்கள் செய்தி வெளியிட்டுள்ளன.

அத்துடன் கம்போடிய எல்லையில் உள்ள 06 பாதுகாக்கப்பட்ட பகுதிகளை மூட தாய்லாந்தின் இயற்கை வளங்கள் மற்றும் சுற்றுச்சூழல் அமைச்சகமும் உத்தரவிட்டுள்ள நிலையில், அந்த பகுதியில் உள்ள 06 தேசிய பூங்காக்களை மூட தாய்லாந்து நடவடிக்கை எடுத்துள்ளது.