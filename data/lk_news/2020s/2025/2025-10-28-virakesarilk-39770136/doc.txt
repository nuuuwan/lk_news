சஸ்பென்ஸ் திரில்லர் திரைப்படத்தில் நடிக்கும் கிஷோர்

தனித்துவமான கலை திறன் ஆளுமை பெற்ற நட்சத்திர நடிகரான கிஷோர் கதையின் நாயகனாக அழுத்தமான வேடத்தில் நடிக்கும் பெயரிடப்படாத திரைப்படத்தின் தொடக்க விழா சென்னையில் சிறப்பாக நடைபெற்றது.

அறிமுக இயக்குநர் எஸ். சிவனேசன் இயக்கத்தில் உருவாகும் பெயரிடப்படாத திரைப்படத்தில் கிஷோர், சார்லி, சாருகேஷ், வினோத் கிஷன், ஷாலி நிவேகாஸ் உள்ளிட்ட பலர் நடிக்கிறார்கள்.

சுரேஷ் பாலா ஒலிப்பதிவு செய்யும் இந்த திரைப்படத்திற்கு விஷால் சந்திரசேகர் இசையமைக்கிறார். சஸ்பென்ஸ் திரில்லராக தயாராகும் இந்த திரைப்படத்தை இன்கிரடிபிள் புரொடக்ஷன்ஸ் நிறுவனம் சார்பில் தயாரிப்பாளர் எஸ். சிவனேசன் தயாரிக்கிறார்.

படத்தைப் பற்றி இயக்குநர் பேசுகையில்,  ''இந்த திரைப்படத்தில் திரைக்கதை தான் கதையின் நாயகன். படத்தின் உச்சக்கட்ட காட்சி வரை பார்வையாளர்களுக்கு சஸ்பென்ஸ் நீடிக்கும் வகையில் திரைக்கதை உருவாக்கப்பட்டிருக்கிறது'' என்றார்.