முன்னாள் சிறைச்சாலை அதிகாரி சுட்டுக்கொலை ; உடந்தையாக இருந்தவர் கைது!

களுத்துறை, பண்டாரகம, பொல்கொட பாலத்தின் துனோதிய சந்தியில் ஆகஸ்ட் 21 ஆம் திகதி முன்னாள் சிறைச்சாலை அதிகாரி சுட்டுக்கொலைசெய்யப்பட்ட சம்பவம் தொடர்பில் சந்தேக நபர் ஒருவர் களுத்துறை மாவட்ட பொலிஸ் குற்றத் தடுப்பு பிரிவினரால் நேற்று வியாழக்கிழமை (16) கைதுசெய்யப்பட்டுள்ளார்.

களுத்துறை மாவட்ட பொலிஸ் குற்றத் தடுப்பு பிரிவினருக்கு கிடைத்த தகவலின் பேரில் பாணந்துறை - ஹிரணை பிரதேசத்தில் மேற்கொள்ளப்பட்ட சுற்றிவளைப்பில் சந்தேக நபர் கைதுசெய்யப்பட்டுள்ளார்.

சந்தேக நபர் இந்த துப்பாக்கிச் சூட்டுச் சம்பவத்துக்கு உடந்தையாக இருந்துள்ளதாக பொலிஸ் விசாரணயைில் தெரியவந்துள்ளது.

கைதுசெய்யப்பட்ட சந்தேக நபரிடமிருந்து 4 மன்னா கத்திகள், வாள் மற்றும் கையடக்கத் தொலைபேசி என்பன கைப்பற்றப்பட்டுள்ளன.