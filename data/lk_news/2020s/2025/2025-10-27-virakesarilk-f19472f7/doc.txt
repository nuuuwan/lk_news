மலையக காணிகள் கையகப்படுத்தல் …! ; பட்டியலில் உள்ள ஏனைய அரசியல்வாதிகள் யார்?

மலையக அரசியல் கட்சிகள் தமது ஆதரவாளர்களுக்கு இவ்வாறு காணிகளை பிரித்து கொடுத்திருப்பதாகவும் அதில் அவர்கள் ஹோட்டல்கள் ,சொகுசு வீடுகளை அமைத்து வெளிநபர்களுக்கு குத்தகைக்கு கொடுத்திருப்பதாகவும் சிலர் தமது சொந்த வர்த்தகத்தை அதில் நடத்துவதாகவும் குறிப்பிடுகின்றனர். சில அரசியல்வாதிகள் தமது ஆதரவாளர்களின் பெயர்களில் காணிகளை கொள்வனவு செய்து அவற்றை நீண்ட கால குத்தகைக்கு விட்டிருப்பதாகவும் இவ்வாறான செயற்பாடுகளுக்கு மாவட்டத்தின் காணி சீர்திருத்த ஆணைக்குழு  அதிகாரிகளை தம்வசப்படுத்தி வைத்திருந்ததாகவும் தெரிவிக்கப்படுகின்றது. குறித்த அதிகாரிகளுக்கு தமது பிரதேசத்தில் எங்கெல்லாம் பாவிக்கப்படாத தரிசு நிலங்கள் மற்றும் அரசாங்கத்துக்கு சொந்தமான காணிகள் இருக்கின்றன என்பது தெரியும். ஆதலால் அவர்களை வைத்தே அரசியல்வாதிகள் கச்சிதமாக காய் நகர்த்தியுள்ளனர் என்று கூறப்படுகின்றது.