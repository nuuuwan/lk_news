ரயில் மோதி முச்சக்கரவண்டி விபத்து :  ஒருவர் பலி!

ராகம பொலிஸ் பிரிவுக்குட்பட்ட வல்பொல ரயில் மார்க்கத்தில், மட்டக்களப்பிலிருந்து கொழும்பு கோட்டை நோக்கிச்சென்ற ரயில் மோதி முச்சக்கரவண்டி விபத்துக்குள்ளானதில் ஒருவர் உயிரிழந்துள்ளார்.

கந்தானையிலிருந்து ராகம நோக்கிச் சென்ற குறித்த முச்சக்கர வண்டி, ரயில் பாதுகாப்பு கடவை மூடப்பட்டிருந்த நிலையில், ரயில் பாதையைக் கடக்க முயன்றபோதே இந்த விபத்து நேர்ந்துள்ளது.

அதேநேரம், குறித்த முச்சக்கரவண்டியில் பயணித்த அவரது மனைவி மற்றும் தாய், பலத்த காயமடைந்து சிகிச்சைக்காக ராகம வைத்தியசாலையில் அனுமதிக்கப்பட்டுள்ளனர்.

சடலம் ராகம வைத்தியசாலையின் பிரேத அறையில் வைக்கப்பட்டுள்ளதுடன், ராகம பொலிஸார் மேலதிக விசாரணைகளை மேற்கொண்டு வருகின்றனர்.