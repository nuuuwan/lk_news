பாதுகாப்பு அமைச்சின் புதிய பேச்சாளராக பிரிகேடியர் பிராங்கிளின் ஜோசப் நியமனம்

பாதுகாப்பு அமைச்சின் புதிய ஊடகப்பணிப்பாளர் மற்றும் பேச்சாளராக பிரிகேடியர் பிராங்கிளின் ஜோசப் உத்தியோக பூர்வமாக கடமைகளை ஏற்றுக்கொண்டுள்ளார்.

இந்த அமைச்சின் ஊடகப்பணிப்பாளர் மற்றும் பேச்சாளராக் பணியாற்றிய கேர்ணல் நளின் ஹேரத் அப்பதவியிலிருந்து விடைபெற்றுள்ள நிலையிலேயே அவ்வெற்றிடத்துக்கு பிரிகேடியர் பிராங்கிளின் ஜோசப் நியமிக்கப்பட்டுள்ளார்.

இலங்கை இராணுவ பொறியியலாளர் படையணியின் மூத்த அதிகாரியான பிரிகேடியர் பிராங்கிளின் ஜோசப் தொழில்முறை, தலைமைத்துவம் மற்றும் தேசிய பாதுகாப்பிற்கான ஆழ்ந்த அர்ப்பணிப்பு ஆகியவற்றால் மூன்று தசாப்தங்களுக்கும் மேலான சிறந்த சேவையை ஆற்றியுள்ளார்.

அத்துடன், இப்பதவிக்கு நியமிக்கப்படுவதற்கு முன்னதாக, இலங்கை பொறியியலாளர் படையணியின் தளபதியாக செயற்பட்டிருந்தமையும் குறிப்பிடத்தக்கது.