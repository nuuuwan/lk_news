பின்தெனிய பகுதியில் வாகன விபத்து ; ஒருவர் பலி ; இருவர் காயம்

பின்தெனிய பொலிஸ் பிரிவிற்குட்பட்ட  கேகாலை - அவிசாவளை வீதியின் 12 கிலோமீற்றர் மைல்கல் அருகில், நேற்று புதன்கிழமை (01)  கேகாலையிலிருந்து அவிசாவளை நோக்கிச் சென்ற வேன் எதிர்திசையில் வந்த முச்சக்கரவண்டியுடன் நேருக்கு நேர் மோதிய விபத்தில்  ஒருவர் உயிரிழந்துள்ளதுடன் இருவர் காயமடைந்துள்ளதாக பொலிஸார் தெரிவித்துள்ளனர்.

படுகாயமடைந்த முச்சக்கரவண்டியின் சாரதி மற்றும் இரண்டு பெண் பயணிகளும் வைத்தியசாலையில் அனுமதிக்கப்பட்ட நிலையில், பெண் ஒருவர் உயிரிழந்துள்ளார்.

காயமடைந்த முச்சக்கரவண்டியின் சாரதியும் மற்றைய பெண் பயணியும் மேலதிக சிகிச்சைக்காக கேகாலை வைத்தியசாலையில் அனுமதிக்கப்பட்டுள்ளனர்.