ජපන් රැකියා සිහිනය පෙන්වා මුදල් ගැරූ ගල්කිස්සේ කත පලා ගිහින්

ජපානයේ රැකියා සඳහා යවන බව පවසමින් මුදල් වංචා කළ කාන්තාවක් පිළිබඳ තොරතුරු ගල්කිස්ස ප්‍රදේශයෙන් වාර්තා වේ.

වසර දෙකක කාලයකට Work Visa ලබාදෙන බව පවසමින් මෙම කාන්තාව ගනුදෙනුකරුවන්ගෙන් මුදල් වංචා කර ඇති බවට පොලීසියට පැමිණිලි ද ලැබී තිබේ.

ඒ අනුව ගම්පොළ ප්‍රදේශයේ පදිංචි පුද්ගලයෙකු 2023 වසරේ නොවැම්බර් මස 14 වන දින අදාළ කාන්තාවට රුපියල් ලක්ෂ 5ක මුදලක් මුලික ගෙවීම් ලෙස සිදුකර ඇත.

මේ වන තෙක් අදාළ කාන්තාව එම මුදල් ආපසු ලබාදීමට හෝ ජපාන රැකියා සඳහා යොමුකිරීම කටයුතු කර නොමැති හෙයින් අදාළ කාන්තාවට එරෙහිව ගල්කිස්ස පොලීසියේ පැමිණිල්ලක් ගොනුකර තිබේ.

කෙසේවෙතත් අදාළ කාන්තාව විසින් මෙලෙස පුද්ගලයින් කිහිපදෙනෙකුටම වංචා කර ඇති බවට තොරතුරු අනාවරණය වී තිබේ.

මේ අතර අද දෙරණ කළ විමසීමක දී ශ්‍රී ලංකා විදේශ සේවා නියුක්ති කාර්යාංශය සඳහන් කළේ, තම කාර්යාංශයේ ලියාපදිංචි නොවී සිදුකරන මෙවැනි මුදල් ඉපැයිම් නීතියෙන් දඬුවම් හිමිවන වරදක් බවය.