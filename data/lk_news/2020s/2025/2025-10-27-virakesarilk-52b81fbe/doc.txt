பெண்ணின் சடலத்தை அடையாளம் காண பொதுமக்களிடம்  உதவி கோரல்!

கொட்டாவை நகரத்தில் விபத்தில் சிக்கி உயிரிழந்த பெண் ஒருவரின் சடலத்தை அடையாளம் காண கொட்டாவை பொலிஸார் பொதுமக்களிடம் உதவி கோரியுள்ளதாக பொலிஸ் ஊடகப் பிரிவு தெரிவித்துள்ளது.

கொட்டாவை நகரத்தில் கடந்த 15 ஆம் திகதி வேனில் மோதி படுகாயமடைந்த பெண் ஒருவர் ஹோமாகம வைத்தியசாலையில் அனுமதிக்கப்பட்ட பின்னர் உயிரிழந்துள்ளார்.

உயிரிழந்த பெண் தொடர்பில் இதுவரை எந்தவித தகவல்களும் கிடைக்கவில்லை என பொலிஸார் தெரிவித்துள்ளனர்.

எனவே, பொதுமக்களிடம் உதவி கோரி உயிரிழந்த பெண்ணின் புகைப்படம் ஒன்றை பொலிஸார் வெளியிட்டுள்ளனர்.

இந்த புகைப்படத்தில் உள்ள பெண் தொடர்பில் ஏதேனும் தகவல்கள் கிடைத்தால் கொட்டாவை பொலிஸ் நிலையத்தின் 071 - 8591656 அல்லது 011 - 2782760 என்ற தொலைபேசி இலக்கங்களுக்கு தொடர்பு கொள்ளுமாறு பொலிஸ் ஊடகப் பிரிவு தெரிவித்துள்ளது.