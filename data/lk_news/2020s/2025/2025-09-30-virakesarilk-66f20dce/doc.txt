ரந்தெனிகலையில் பேருந்து விபத்து – 12 பேர் காயம்

ரந்தெனிகல, 36 ஆவது மற்றும் 37 ஆவது மைல் கற்கள் இடைப்பட்ட பகுதியில் இடம்பெற்ற பேருந்து விபத்தில் 12 பேர் காயமடைந்துள்ளனர்.

ஆடைத் தொழிற்சாலை ஊழியர்களை ஏற்றிச் சென்ற தனியார் பேருந்தே இவ்வாறு விபத்துக்குள்ளானது. திங்கட்கிழமை (29) இரவு நிகழ்ந்த இந்த விபத்து, பேருந்தில் ஏற்பட்ட திடீர் தொழில்நுட்பக் கோளாறு காரணமாக இடம்பெற்றதாக விசாரணைகளில் தெரியவந்துள்ளது.

விபத்தின்போது கட்டுப்பாட்டை இழந்த பேருந்து வீதியில் உள்ள பாறையில் மோதி சேதமடைந்தது. இதில் பயணித்த 12 ஊழியர்கள் பலத்த காயங்களுடன் கந்தகெட்டிய வைத்தியசாலையில் அனுமதிக்கப்பட்டுள்ளனர்.