කෝටි ගාණක කුෂ් සමඟ ඉන්දීය ජාතිකයෙකු අත්අඩංගුවට

රුපියල් කෝටි දහයකට අධික වටිනාකමකින් යුත් කුෂ් මත්ද්‍රව්‍ය තොගයක් සමග ඉන්දීය ජාතිකයෙකු අත්අඩංගුවට ගැනීමට කටුනායක ගුවන් තොටුපළ රේගු නිලධාරීන් සමත්වී ඇත.

අදාළ සැකකරු අද (05) උදෑසන 7.45ට පමණ එයාර් ඉන්දියා ගුවන් සමාගමට අයත් AI - 277 ගුවන් යානයෙන් මෙරටට පැමිණ තිබේ.

භාරයට ගත් කිලෝග්‍රෑම් 10.75ක් පමණ වන මෙම කුෂ් තොග‍යේ මුළු වටිනාකම රුපියල් දස කෝටි පනස් ලක්ෂයක් වන බව රේගු බලධාරීන් සඳහන් කළේය.

ගුවන් තොටුපොළ රේගු පරිශ්‍රය තුළ මෑතකදී සවි කරන ලද අති නවීන ස්කෑන් යන්ත්‍රයක් භාවිතයෙන් මෙම කුශ් තොගය සොයා ගැනීමට හැකි වී තිබේ.