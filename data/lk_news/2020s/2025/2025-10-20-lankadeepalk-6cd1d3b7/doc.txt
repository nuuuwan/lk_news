රුහුණු සරසවියේ සිසුන් දෙපිරිසක් අතර ගැටුමක්

රුහුණු විශ්වවිද්‍යාලයේ කෘෂිකර්ම පීඨයේ දෙවන සහ තෙවන වසර සිසුන් අතර ඇති වූ ගැටුමකින්  සිසුන් හය දෙනකු රෝහල් ගත කර ඇතැයි පොලිසිය කියයි.

ක්‍රිකට් තරගයක් සම්බන්ධයෙන් සඳුදා විශ්වවිද්‍යාල පරිශ්‍රය තුළ මෙම සිදුවීම සිදු වූ අතර, එහි දී එය සමථයකට  පත් කිරීම සඳහා විශ්වවිද්‍යාල බලධාරීන් කඩිනම් පියවර ගෙන ඇත.

ශිෂ්‍ය කණ්ඩායම් දෙකක් ඊයේ අතර ඇති වූ ගැටුමක් මෙම  ගැටුමට හේතු වී ඇතැයි ද පොලිසිය පවසයි.

විශ්වවිද්‍යාල පරිපාලනය  දෙවන සහ තෙවන වසර සිසුන් පීඨ පරිශ්‍රයෙන් ඉවත් වන ලෙස උපදෙස් දුන්නේය.