இலங்கைக்கு உதவி கரம் நீட்டிய இந்தியாவுக்கு நன்றி தெரிவித்தார் முன்னாள் வெளிவிவகார அமைச்சர் அலிசப்ரி

நாட்டில் டிக்வா சூறாவளியினால் ஏற்பட்ட அனர்த்த நிலைமைகளினால் பாத்திக்கப்பட்ட மக்களுக்கு உதவி வழங்க “ஒபரேஷன் சாகர் பந்து“ என்ற மீட்பு நடவடிக்கையை இந்தியா ஆரம்பித்துள்ளது. இந்நிலையில், இலங்கைக்கு உதவி கரம் நீட்டிய இந்தியாவுக்கு முன்னாள் வெளிவிவகார அமைச்சர் அலிசப்ரி  நன்றி தெரிவித்துள்ளார்.இன்று சனிக்கிழமை (29) ஏஎன்ஐ செய்திசேவைக்கு வழங்கிய நேர்காணலிலேயே இவ்வாறு தெரிவித்துள்ளார்.முன்னாள் வெளிவிவகார அமைச்சர் அலிசப்ரி மேலும் தெரிவிக்கையில், தற்போது நாட்டின் நிலைமை கவலைக்கிடமாக உள்ளது. சூறாவளியினால் மிகவும் மோசமாக பாதிக்கப்பட்டுள்ளது. 25 மாவட்டங்களுக்கு சூறாவளியினால் பாதிக்கப்பட்டுள்ளது. அதில் பல மாவட்டங்கள் மிகவும் மோசமாக பாதிக்கப்பட்டுள்ளது.  இன்றைய தினம் மாலை வேளை 6.00 மணி வரை 153 பேர் உயிரிழந்துள்ளதோடு, 191 பேர் காணாமல் போயுள்ளனர். ஆறுகளின் நீர் மட்டம் அதிகரித்தமையினால் கொழும்பு, கம்பஹா உள்ளிட்டபகுதிகளில் உள்ள மக்கள் பாதிக்கப்பட்டுள்ளனர்.இந்தியா உடனடியாக உதவிகளை வழங்கி எங்களுடன் கைக்கோர்த்துள்ளது. இலங்கையின் நல்ல நண்பனாக இந்தியா எப்போதும் உள்ளது. அயலவருக்கு முதலிடம் என்ற இந்திய கொள்கைக்கு அமைய இலங்கைக்கு உதவிகளை செய்துவருகிறது. இலங்கையில் ஏற்பட்ட பொருளாதார நெருக்கடியின் போது அப்போது நான் நிதி அமைச்சராக இருந்த காலத்திலும் இந்தியா பல உதவிகளை செய்துள்ளது.கடந்த 2 மற்றும் 3 தசாப்தங்களா இந்தியா - இலங்கைக்கு இடையிலான உறவு மிகவும் சிறப்பாக உள்ளது. இலங்கைக்கு முன்னுரிமை அளித்து உதவி கரம் நீட்டியமைக்கு இந்திய அரசாங்கம் மற்றும் மக்களளுக்கு மிகவும் நன்றி.  இந்த சூழ்நிலையில் இந்திய பிரதமர் நரேந்திர மோடியின் அரசாங்கம் உடனடியாக உதவிகளை வழங்கியுள்ளமை முக்கியமான விடயமாகும். இந்தப் பிராந்தியத்தில் இந்தியா முன்னணியில் உள்ளது. பிராந்திய வளர்ச்சிக்கு இந்தியா சிறந்த முன்னூதாரணம். அனர்த்த நிலைமைகளுக்கு மாத்திரம் அல்லாது பல அபிவிருத்தி திட்டங்களையும் முன்னெடுத்து வருகின்றது எனத் தெரிவித்தார்.