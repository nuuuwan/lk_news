கெஹெல்பத்தர பத்மேவுடன் தொடர்புடைய உதவி பொலிஸ் பரிசோதகர் கைது

பாதாள உலகக்குழுத் தலைவர் கெஹெல்பத்தர பத்மேவுடன் தொடர்பு இருப்பதாகக் கூறப்படும் குற்றச்சாட்டில் கம்பஹா வலய, குற்றப்புலனாய்வுப் பிரிவின் உதவி பொலிஸ் பரிசோதகர் ஒருவர் குற்றப் புலனாய்வுத் திணைக்களத்தினால் கைது செய்யப்பட்டுள்ளார்.

குற்றப் புலனாய்வுத் திணைக்களத்தின் தகவலின் படி, அண்மையில் இந்தோனேசியாவிலிருந்து நாடு கடத்தப்பட்ட கெஹெல்பத்தர பத்மேவுடன், மேலும் நான்கு ஒழுங்கமைக்கப்பட்ட குற்றக்குழு உறுப்பினர்களுடன், குறித்த பொலிஸ் அதிகாரி தொடர்பைப் பேணி வந்துள்ளதாக சந்தேகிக்கப்படுகிறது.

குறித்த அதிகாரி, பாதாள உலகக் குழுவுடன் எவ்வாறான தொடர்பிலிருந்தார் என்பது குறித்து குற்றப்புலனாய்வு திணைக்களம் மேலும் விசாரணைகளை ஆரம்பித்துள்ளதாக தெரிவிக்கப்படுகிறது.