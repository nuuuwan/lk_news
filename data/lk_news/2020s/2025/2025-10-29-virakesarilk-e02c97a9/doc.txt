கணேமுல்ல சஞ்சீவ கொலை வழக்கில் பெண் சட்டத்தரணி கைது!

கணேமுல்ல சஞ்சீவ கொலை வழக்குடன் தொடர்புடைய  பெண் சட்டத்தரணியொருவர்  குற்றப் புலனாய்வுத் திணைக்களத்தினால் கைது செய்யப்பட்டுள்ளார்.

கணேமுல்ல சஞ்சீவவைக் கொலை செய்ய வந்த இஷாரா செவ்வந்தியிடம், கைத்துப்பாக்கியை மறைத்து எடுத்து வருவதற்காக 'தண்டனைச் சட்டக்கோவை' நூலின் பிரதியொன்றை இந்தச் சட்டத்தரணியே வழங்கியுள்ளார் என தெரியவந்துள்ளது.

இந்த சட்டத்தரணி நேற்று செவ்வாய்க்கிழமை  (28) இரவு கடவத்தை பகுதியில் வைத்து கைது செய்யப்பட்டுள்ளார்.

பெப்ரவரி 19 ஆம் திகதி வழக்கு ஒன்றிற்காக சிறை அதிகாரிகளால் புதுக்கடை நீதிமன்றத்திற்கு அழைத்து வரப்பட்ட கணேமுல்ல சஞ்சீவ, நீதிமன்ற வளாகத்திற்குள் சுட்டுக் கொல்லப்பட்டார்.

சம்பவத்துடன் தொடர்புடைய பிரதான  துப்பாக்கிதாரி  அதே நாளில் பாதுகாப்புப் படையினரால் கைது செய்யப்பட்ட போதிலும், நீதிமன்ற வளாகத்திற்குள் துப்பாக்கியைக் கொண்டு வந்த இஷாரா செவ்வந்தியை கைது செய்ய பாதுகாப்புப் படையினர் பெரும் முயற்சியை மேற்கொண்டனர்.

இதன் பின்னர், கடந்த 14 ஆம் திகதி நேபாளத்தில் இருந்தபோது கைது செய்யப்பட்டதோடு, இஷாரா செவ்வந்தி தப்பிச் செல்ல உதவிய பலர் இந்தக் கொலை தொடர்பாக கைது செய்யப்பட்டுள்ளனர்.