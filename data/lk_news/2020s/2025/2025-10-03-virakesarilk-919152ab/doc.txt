மீண்டும் இணைந்த தம்பி ராமையா-  உமாபதி ராமையா கூட்டணி

சிறிய முதலீட்டு திரைப்பட தயாரிப்பாளர்களின் நம்பிக்கை நட்சத்திரமான ஒளிப்பதிவாளரும் , நடிகருமான நட்டி நட்ராஜ் முதன்மையான வேடத்தில் நடிக்கும் பெயரிடப்படாத திரைப்படத்தின் படப்பிடிப்பு பூஜையுடன் தொடங்கியது.

நடிகரும், இயக்குநருமான உமாபதி ராமையா இயக்கத்தில் உருவாகும் பெயரிடப்படாத திரைப்படத்தில் நட்டி நட்ராஜ், தம்பி ராமையா, ஷ்ரிதா ராவ் , சாந்தினி தமிழரசன், விஜி சந்திரசேகர் , வடிவுக்கரசி,  இளவரசு, எம்.எஸ். பாஸ்கர்,  ரெடின் கிங்ஸ்லி , ஜான் விஜய், 'ஆடுகளம்' நரேன், சத்யன், ஜாவா சுந்தரேசன் உள்ளிட்ட பலரும் நடிக்கிறார்கள்.

பி. ஜி. முத்தையா ஒளிப்பதிவு செய்யும் இந்த திரைப்படத்திற்கு தர்புகா சிவா இசையமைக்கிறார். ஃபேமிலி என்டர்டெய்னராக தயாராகும் இந்த திரைப்படத்தை கே ஆர் குரூப் மற்றும் காந்தாரா ஸ்டுடியோஸ் ஆகிய நிறுவனங்கள் இணைந்து தயாரிக்கிறது.

'ராஜா கிளி' எனும் படத்தினை தொடர்ந்து இயக்குநர் உமாபதி ராமையாவின் இயக்கத்தில் அவருடைய தந்தையும், நடிகருமான தம்பி ராமையா மீண்டும் நடிப்பதும்... இந்தக் கூட்டணியில் முதன் முறையாக நட்டி நட்ராஜ் இணைவதும் படத்தை பற்றிய எதிர்பார்ப்பை அதிகப்படுத்தி இருக்கிறது.