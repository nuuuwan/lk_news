எரிபொருள்–மின்சார மாபியாவின் அடிமையாக அரசு மாறியுள்ளது – சஜித் பிரேமதாச குற்றச்சாட்டு

அரசாங்கம் மோசடி முறைகள் மூலம் எரிபொருள் மாபியாவின் அடிமையாகி, எரிபொருள் மின்சார மாபியாவின் துணை ஒப்பந்ததாரராக மாறியுள்ளது. மின்சார சபையும், அமைச்சும் ஒன்றிணைந்து கைச்சாத்திட்ட சஹஸ்தனவி திட்ட  ஒப்பந்தத்தின் மூலம் சுமார் 7300 இலட்சம் ரூபா நஷ்டம் ஏற்பட்டுள்ளது என்று எதிர்க்கட்சித் தலைவர் சஜித் பிரேமதாச தெரிவித்தார்.

பாராளுமன்றத்தில் வியாழக்கிழமை (20) நடைபெற்ற 2026ஆம் ஆண்டுக்கான வரவு செலவுத் திட்டத்தில் வலுச் சக்தி அமைச்சுக்கான நிதி ஒதுக்கீடு மீதான குழுநிலை விவாதத்தில் உரையாற்றுகையிலேயே  இவ்வாறு தெரிவித்தார்.

எரிபொருள் விலை குறித்து அரசாங்கம் கற்பனைக் கதைகளையே கூறியது . துறைமுகத்தில் இறக்குமதி செய்யப்படும் அதே விலையில்   எரிபொருளை மக்களுக்குப் பெற்றுத் தருவோம் என்றனர். இதில் காணப்படும் தரகுகளை  ஒழிப்போம், மோசடி மற்றும் ஊழலை இல்லாதொழிப்போம், எரிபொருள் விலையை பெரும் வித்தியாசத்தில் குறைப்போம் என்றும்  அரசாங்கம் கூறியது. ஆனால் இன்று என்ன நடந்துள்ளது ? கூறிய ஒன்றையேனும் இவர்கள் நிறைவேறவில்லை. இவை அனைத்தும் வாக்குறுதிகளை மீறும் செயல் . ஏமாற்றும் நடவடிக்கை . பொய்களும் ஏமாற்றுகளுமே இந்த அரசாங்கத்தின் வழிமுறை.

அரசாங்கம் தற்போது சஹஸ்தனவி திட்டத்தை டீசல் மற்றும்  இயற்கை எரிவாயு ஆகியவற்றின் கலவையுடன் முன்னெடுத்து வருகிறது.  சஹஸ்தனவிக்கு தவறான தரவுகளின் அடிப்படையில் அமைச்சரவைப் பத்திரம் சமர்ப்பிக்கப்பட்டது. டொலர் 195 மற்றும் ஒரு லீட்டர் டீசல் 110 போன்ற தவறான தரவுகளின் அடிப்படையில், ஒரு அலகுக்கான உற்பத்தி செலவு  20 ரூபா எனக் கூறப்பட்டுள்ளது.

இந்தத் தரவு தவறானது என்று இலங்கை பொதுப் பயன்பாட்டு ஆணைக்குழு எழுத்து மூலமாக அறிவித்துள்ளது. இலங்கை பொதுப் பயன்பாட்டு ஆணைக்குழுவே அமைச்சின் குறித்த அமைச்சரவைப் பத்திரம் பொய் மற்றும் ஏமாற்று வேலை என்று கூறும் போது, மின்சார சபையும், அமைச்சும் ஒன்றிணைந்து ஒரு வாரத்திற்குள் இந்த ஒப்பந்தத்தில் கையெழுத்திட்டன. இதனால் சுமார் 7300 இலட்சம் ரூபா நஷ்டம் ஏற்பட்டுள்ளது.

இந்த அரசாங்கம் தனது தேர்தல் வாக்குறுதிகளின் ஒரு பகுதியாகப் புதுப்பிக்கத்தக்க எரிசக்தியை ஊக்குவிப்பதாகக் கூறினாலும், அவ்வாறு ஒன்றும் நடந்தபாடில்லை. சூரியசக்தி ஊக்குவிக்கப்படும் என்றும், 5 ஆண்டுகளுக்குள் 2,000 மெகாவாேட் மின்சாரம் தேசிய கட்டமைப்போடு இணைக்கப்படும் என்றும் கூறப்பட்டது. இலங்கை நிலைபெறுதகு சக்தி அதிகார சபையின் கீழ் உள்ள 680 நிறுவனங்களில் ஒரு இலட்சத்துக்கும் மேற்பட்ட நேரடி மற்றும் மறைமுக தொழில்கள் உருவாக்கியுள்ளன.

கூரைகள் மீது பொருத்தப்பட்ட சூரிய மின் கலங்கள் உற்பத்தி நிறுவனங்கள் மூலம் 1709 மெகாவாேட் மின்சாரம் மற்றும் தரை வழி அடிப்படையிலான சூரிய மின் கலங்கள் உற்பத்தி நிறுவனங்கள் மூலம் 140 மெகாவாேட் மின்சாரம் பெற்றுக் கொள்ளப்பட்டாலும், இப்போது இந்த தொழில்முனைவோரின் கட்டணம் அலகுக்கு 37ரூபாவில் இருந்து 19ரூபாவாகக் குறைக்கப்பட்டுள்ளது. இதனால் இந்த சூரிய சக்தி  தொழில்முனைவோர் செய்வதறியாது சிக்கித் தவிக்கின்றனர். அரசாங்கம் மோசடி முறைகள் மூலம் எரிபொருள் மாபியாவின் அடிமைகளாக மாறியுள்ளது. தற்போதைய அரசாங்கம் எரிபொருள் மின்சார மாபியாவின் துணை ஒப்பந்ததாரராக மாறியுள்ளது.

அரசாங்கம் புதிய கடன் மறுசீரமைப்பு மற்றும் புதிய ஐ.எம்.எப்  இணக்கப்பாட்டை ஏற்படுத்திக் கொள்வோம் எனக் கூறியே ஆட்சிக்கு வந்தது. ஆனால் தற்போதைய அரசாங்கமும் முந்தைய அரசாங்கம் சென்ற அதே பாதையிலேயே பயணித்துக் கொண்டிருக்கிறது. எங்கள் கடன் வழங்குநர்களுடன் கலந்துரையாடி, நாம் செலுத்த வேண்டிய கடனின் அளவைக் குறைக்க இணக்கப்பாடு காணப்பட்டுள்ளது.

இது ஒருபுறம் சரியான விடயமாக அமைந்து காணப்பட்டாலும், மெக்ராே லின்க் பாென்ட் ஊடாக பொருளாதார வளர்ச்சி அதிகரிக்க அதிகரிக்க, கடன் சுமையும் அதிகரிக்கும் என்றும் இணக்கம் காணப்பட்டுள்ளது . இது நாட்டிற்குப் பாதகத்தை விளைவிக்கும். நாம் மக்களைப் பிரதிநிதித்துவப்படுத்தும் அரசாங்கம் எனக் கூறிய இந்த அரசாங்கம் உழைக்கும் வர்க்கத்தை மிதித்து, முந்தைய அரசாங்கத்தால் ஏற்பட்ட சேதத்தைச் சரிசெய்ய இந்த அரசாங்கம் நடவடிக்கைகள் எதனையும் எடுக்காது, முந்தைய அரசாங்கத்தின் பாதையிலேயே பயணித்துக் கொண்டிருக்கின்றது என்றார்.