பெண்ணின் உள்ளாடைக்குள் ‘ஐஸ்’: 52  பக்கெட்டுகள் மீட்பு

மகப்பேறு மருத்துவமனைக்குச் செல்வதாகக் கூறி பல்வேறு இடங்களில் ஐஸ் பாக்கெட்டுகளை விட்டுச் சென்றதாகக் கூறப்படும் ஒரு தம்பதியினர் கடந்த 26 ஆம் திகதி கைது செய்யப்பட்டதாக நாவலப்பிட்டி காவல்துறையின் பொறுப்பதிகாரி தலைமை ஆய்வாளர் ஹரேந்திர கலுகம்பிட்டிய தெரிவித்தார்.

ஈஸி கேஷ் முறை மூலம் பணம் பெற்றுக்கொண்டு மோட்டார் சைக்கிளில் கம்பளை மற்றும் நாவலப்பிட்டி பகுதிகளில் ஒரு தம்பதியினர் ஐஸ் பாக்கெட்டுகளை விட்டுச் சென்றதாக கிடைத்த ரகசிய தகவலின் பேரில், நாவலப்பிட்டி காவல்துறையின் பொறுப்பதிகாரி உள்ளிட்ட அதிகாரிகள் குழு, நாவலப்பிட்டி தொலஸ்பாக  சாலையில் உள்ள பழைய ரயில்வே அதிகாரி வீட்டிற்கு அருகில் ஐஸ் பக்கெட்டுகளை விட்டுச் சென்றபோது சந்தேக நபர்களைக் கைது செய்தனர். சோதனையின் போது அவர்களிடம் 52 ஐஸ் பாக்கெட்டுகள் கண்டுபிடிக்கப்பட்டதாக பொலிஸார் தெரிவித்தனர்.

சந்தேகத்திற்குரிய பெண்ணின் உள்ளாடைகளில் 52 ஐஸ் பக்கெட்டுகள் மீட்கப்பட்டதாகவும், முதற்கட்ட விசாரணைகளில் ஒவ்வொரு ஐஸ் பாக்கெட்டும் சுமார் ரூ.7,000க்கு விற்கப்படுவதாகவும் தெரியவந்துள்ளது.