ரஜினி கிஷன் நடிக்கும் 'ரஜினி கேங்' படத்தின் வெளியீட்டு திகதி அறிவிப்பு

தயாரிப்பாளரும், நடிகருமான ரஜினி கிஷன் கதையின் நாயகனாக நடித்திருக்கும் 'ரஜினி கேங்' எனும் திரைப்படத்தின் வெளியீட்டு திகதி பிரத்யேக புகைப்படத்துடன் அதிகாரப்பூர்வமாக அறிவிக்கப்பட்டிருக்கிறது.‌

இயக்குநர் எம். ரமேஷ் பாரதி இயக்கத்தில் உருவாகியுள்ள' ரஜினி கேங் 'எனும் திரைப்படத்தில் ரஜினி கிஷன்,' நான் கடவுள்' ராஜேந்திரன் , திவிகா, முனிஸ்காந்த், கூல் சுரேஷ் , கல்கி ராஜா உள்ளிட்ட பலர் நடித்திருக்கிறார்கள். என். எஸ். உதயகுமார் ஒளிப்பதிவு செய்திருக்கும் இந்த திரைப்படத்திற்கு எம். எஸ். ஜோன்ஸ் ரூபர்ட் இசையமைத்திருக்கிறார். ஹாரர் கொமடி ஜேனரிலான இந்த திரைக்கதை மிஸ்ரி எண்டர்பிரைசஸ் நிறுவனம் தயாரித்திருக்கிறது.

இப்படத்தின் பாடல்கள்- டீசர் -ட்ரெய்லர் - ஆகியவை வெளியாகி, மில்லியன் கணக்கிலான பார்வையாளர்களால் பார்வையிடப்பட்டு, படத்தை பற்றிய எதிர்பார்ப்பை ஏற்படுத்தியிருந்த நிலையில்... இந்தத் திரைப்படம் எதிர்வரும் 27 ஆம் திகதி முதல் உலகம் முழுவதும் பட மாளிகையில் வெளியாகும் என படக் குழுவினர் உற்சாகத்துடன் தெரிவித்துள்ளனர்.