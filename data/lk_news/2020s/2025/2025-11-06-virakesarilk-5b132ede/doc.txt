கெஹெலிய ரம்புக்வெல்ல வழக்கு விசாரணை நவம்பர் 26 இல் ஆரம்பம்

தரமற்ற மருந்துகளை அரச நிதியில் கொள்வனவு செய்தமை தொடர்பில் முன்னாள் அமைச்சர் கெஹெலிய ரம்புக்வெல்ல உள்ளிட்ட 12 பேருக்கு எதிராக, சட்டமா அதிபரால் தாக்கல் செய்யப்பட்ட வழக்கு நவம்பர் 26 ஆம் திகதி விசாரணைக்கு எடுத்துக்கொள்ளப்படவுள்ளது.

மூன்று நீதிபதிகள் கொண்ட கொழும்பு உயர் நீதிமன்ற அமர்வு, இன்று வியாழக்கிழமை (06) இந்த உத்தரவை பிறப்பித்துள்ளது.

இந்த வழக்கு இன்றைய தினம் நீதிபதிகள் பிரியந்த லியனகே, விராஜ் வீரசூரிய மற்றும் திலக ரத்னபண்டார ஆகிய மூவர் அடங்கிய அமர்வின் முன்னிலையில் விசாரணைக்கு எடுத்துக்கொள்ளப்பட்டது.

இந்த வழக்கின் இரண்டாவது பிரதிவாதியான கபில விக்ரமநாயக்க சார்பில் ஆஜரான சிரேஸ்ட ஜனாதிபதி சட்டத்தரணி சரத் ஏக்கநாயக்க, ஆவனங்களை முன்வைத்து, தனது கட்சிக்காரரை இன்று காலை நாவல திறந்த பல்கலைக்கழகத்தில் நடைபெறும் தேர்வுக்கு அனுமதிக்க கோரியுள்ளார்.