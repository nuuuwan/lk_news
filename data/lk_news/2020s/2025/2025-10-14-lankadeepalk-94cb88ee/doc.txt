හරිනි ඇමරිකාවෙන් ඉන්දියාවට

ඇමෙරිකාවේ සංචාරයක නිරතව සිටින අගමැතිනි  ආචාර්ය හරිනි අමරසූරිය මෙනවිය ඉදිරි දින කිහිපයේ දී ඉන්දියාවේ සංචාරයක නිරතවීමට නියමිත ය.

ඉන්දියාවේ ලබන 17 හා 18 දිනයන්හි පැවැත්වෙන එන්ඩීටීවී  ලෝක සමුළුවට සහභාගී වීම සඳහා ඇය මෙසේ ඉන්දියාවට යන්නීය.

අග්‍රාමාත්‍ය ධුරයට පත්වීමෙන් පසු ඇයගේ පළමු නිල ඉන්දීය සංචාරය ද මෙය  වන්නේ ය.

ඉන්දීය අග්‍රාමාත්‍ය නරේන්ද්‍ර මෝදි, හිටපු බ්‍රිතාන්‍ය අගමැති රිෂි සුනක් සහ ඕස්ට්‍රේලියාවේ හිටපු අගමැති ටෝනි ඇබට් යන මහත්වරු ද  මෙම සමුළුවට සහභාගි වෙති.