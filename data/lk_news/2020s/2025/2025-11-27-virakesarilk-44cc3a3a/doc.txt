'முழு நாடுமே ஒன்றாக' போதைப்பொருள் சுற்றிவளைப்பில் பலர் கைது!

ஜனாதிபதியின் பணிப்புரைக்கமைய, நாடு முழுவதும் போதைப்பொருளை தடுக்கும் “முழு நாடுமே ஒன்றாக” தேசிய வேலைத்திட்டத்தின் கீழ், பொலிஸ்மா அதிபரின் அறிவுறுத்தலுடன், இலங்கை பொலிஸாரினால் மேற்கொள்ளப்பட்டுவரும் தொடர்ச்சியான, போதைப்பொருள் தடுப்பு நடவடிக்கைகளின் போது பலர் கைது செய்யப்பட்டுள்ளதுடன், அவர்களிடமிருந்து போதைப்பொருட்களும் கைப்பற்றப்பட்டுள்ளன.

அதன்படி, நேற்று புதன்கிழமை (26) முன்னெடுக்கப்பட்ட சோதனை நடவடிக்கைகளுக்கமைய, 222 கிராம் ஹெரோயின், 667 கிராம் ஐஸ்,  04 கிராம் கொக்கெய்ன், 869 கிராம் கஞ்சா, 2802 கஞ்சா செடிகள், 247 கிராம் ஹஷீஷ் ரக போதைப்பொருள், 1606 போதை மாத்திரைகள் 51 கிராம் மதனமோதகம் மற்றும் 145 கிராம் மாவா போதைப்பொருள் என்பன கைப்பற்றப்பட்டுள்ளன.

அதேநேரம், குறித்த போதைப்பொருட்களுடன் தொடர்புடைய 860 சந்தேகநபர்களும், தடுப்புக்காவல் உத்தரவு பெற்ற 22 பேரும் கைது செய்யப்பட்டுள்ளனர். அத்துடன், 862 சோதனைகள் நடத்தப்பட்டுள்ளதுடன், 15 பேர் மறுவாழ்வு நிலையங்களுக்கு அனுப்பிவைக்க பரிந்துரைக்கப்பட்டுள்ளதாக பொலிஸ் ஊடகப்பிரிவு வெளியிட்டுள்ள அறிக்கையில் தெரிவிக்கப்பட்டுள்ளது.