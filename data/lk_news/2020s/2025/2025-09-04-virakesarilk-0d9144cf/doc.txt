நைஜீரியாவில் படகு கவிழ்ந்து விபத்துக்குள்ளானதில் 60 பேர் பலி!

நைஜீரியாவின் வடமத்திய நைஜர் மாநிலத்தில் பயணிகளை ஏற்றிச் சென்ற படகு கவிழ்ந்ததில் சுமார் 60 பேர் உயிரிழந்துள்ளதாக சர்வதேச ஊடகங்கள் செய்தி வெளியிட்டுள்ளன.

செவ்வாய்க்கிழமை காலை மலாலே மாவட்டத்தில் உள்ள துங்கன் சுலேவிலிருந்து துக்கா நகருக்கு இரங்கல் தெரிவிக்கும் நோக்கில் புறப்பட்ட படகு, போர்கு உள்ளூர் அரசாங்கப் பகுதியில் உள்ள கௌசாவா சமூகத்திற்கு அருகே நீரில் மூழ்கிய மரத்தின் அடிப்பகுதியில் மோதி விபத்துக்குள்ளானது.

மேலும் குறித்த விபத்தில், பத்து பேர் ஆபத்தான நிலையில் உள்ளதுடன், பலர் இன்னும் தேடப்பட்டு வருவதாக தெரிவிக்கப்படுகிறது.