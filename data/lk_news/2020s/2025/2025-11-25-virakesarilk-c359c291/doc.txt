பாட்டனார்கள் காலத்தில் இருந்து நெருக்கமான பிணைப்புக்களைக் கொண்ட இரு குடும்பங்களின் பீட்டப் பிள்ளைகளின் திருமணம்

கபினெட் அமைச்சராக வந்ததில் ஜீவன் தனது சொந்தத்தில் ஒரு சாதனையையும் படைத்தார். 1994 நவம்பர் 9 ஆம் திகதி பிறந்த அவர் இலங்கையில் பதவியேற்ற மிகவும் இளைய அமைச்சராக விளங்கினார். முதலில் அந்த சாதனைக்கு சொந்தக்காரராக ரணில் விக்கிரமசிங்கவே இருந்தார். தனது சொந்தச் சாதனையை முறியடிப்பதற்கு விக்கிரமசிங்க ஜீவனுக்கு உதவியது ஒரு முரண்நகையான நிகழ்வாக அமைந்தது. 1949 மார்ச் 24 ஆம் திகதி பிறந்த விக்கிரமசிங்க 1978 செப்டெம்பரில் ஜனாதிபதி ஜே.ஆர். ஜெயவர்தனவினால் இளைஞர் விவகார மற்றும் தொழில்வாய்ப்பு கபினெட் அமைச்சராக நியமிக்கப்பட்டபோது அவர் 29 வருடங்கள் ஐந்து மாதங்கள் வயதைக் கொண்டிருந்தார். ஜனாதிபதி  விக்கிரமசிங்கவினால் கபினெட் அமைச்சராக ஜீவன் பதவிப்பிரமாணம் செய்து வைக்கப்பட்டபோது அவருக்கு வயது 28 வருடங்கள் 2 மாதங்கள்.