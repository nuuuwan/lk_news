கடலில் மிதந்த நிலையில் போதைப்பொருள் பொதிகள் கைப்பற்றல்

தெற்கு கடலில் மிதந்த நிலையில் சட்டவிரோதமாக கொண்டுவரப்பட்ட போதைப்பொருட்கள் அடங்கிய 51 பொதிகளை இலங்கை கடற்படையினர் நேற்று செவ்வாய்க்கிழமை (14) கைப்பற்றியுள்ளனர்.

கைப்பற்றப்பட்ட பொதிகளில் சுமார் 670 கிலோ கிராம் கிரிஸ்டல் மெத்தம்பேட்டமைன் (ICE), 156 கிலோ 542 கிராம் ஹெரோயின் மற்றும் சுமார் 12 கிலோ 036 கிராம் ஹஷிஷ், 670 கிலோ 676 கிராம் ஐஸ் ஆகியவை இருந்துள்ளன.

மொத்தம் 839 கிலோகிராம் எடையுள்ள இந்த போதைப்பொருட்கள், மேலதிக விசாரணைக்காக தங்காலை துறைமுகத்திற்கு கொண்டு வரப்பட்டதாக கடற்படை தெரிவித்துள்ளது.

கைப்பற்றப்பட்ட போதைப்பொருட்களை பார்வையிட பாதுகாப்பு பிரதி அமைச்சர் மேஜர் ஜெனரல் அருண ஜயசேகர தங்காலை துறைமுகத்திற்கு சென்றுள்ளார்.

கடல் வழியாக இடம்பெறும் குற்றச் செயல்களை கட்டுப்படுத்தும் நோக்கத்தில் கடற்படையினரால் மேற்கொள்ளப்பட்ட விசேட சுற்றிவளைப்பின் போதே இந்த போதைப்பொருட்கள் கைப்பற்றப்பட்டுள்ளன.

பாதுகாப்பு பிரதி அமைச்சர் மேஜர் ஜெனரல் அருண ஜயசேகர ஊடகங்களுக்கு கருத்து தெரிவிக்கையில்,

நாட்டின் பாதுகாப்புக்கு மிகப்பெரிய சவாலாக உள்ள போதைப்பொருட்களை ஒழிப்பதற்கு அரசாங்கம் நடவடிக்கை எடுத்து வருகின்றது.

ஜனாதிபதியின் பணிப்புரையின் பேரில் பாதுகாப்பு படையினரால் நாடளாவிய ரீதியில் பல விசேட சுற்றிவளைப்பு நடவடிக்கைகள் மேற்கொள்ளப்பட்டு வருகின்றன.