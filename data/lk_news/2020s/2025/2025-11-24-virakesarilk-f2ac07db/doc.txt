பாகிஸ்தான் துணை இராணுவப்படை தலைமையகத்தின் மீது தாக்குதல்

பாகிஸ்தானின் பெஷாவர் நகரில் உள்ள துணை இராணுவப் படையின் தலைமையகமான ஃபிரன்டியர் கார்ப்ஸ் (Frontier Corps -FC) தலைமையகத்தின் மீது திங்கட்கிழமை காலை துப்பாக்கி ஏந்திய நபர்கள் தாக்குதல் நடத்தியுள்ளதாகச் செய்திகள் வெளியாகியுள்ளன.

இன்று திங்கட்கிழமை (24) அதிகாலை வேளையில் துப்பாக்கி ஏந்திய நபர்கள் தாக்குதலை தொடங்கியதாக ஹிந்துஸ்தான் டைம்ஸ் செய்தி வெளியிட்டுள்ளது.

எஃப்சி கமாண்டோக்கள் மற்றும் பொலிஸ் பிரிவுகள் பதிலடி கொடுத்து, வளாகத்திற்குள் இருந்த மூன்று தாக்குதல்காரர்களை சுட்டுக் கொன்றன.

ரொய்ட்டர்ஸ் செய்தி நிறுவனத்திடம் வட்டாரங்கள் தெரிவித்ததாவது, இந்த வளாகத்தில் குறைந்தது இரண்டு தற்கொலை குண்டுதாரிகள் தாக்குதல் நடத்தியதாகத் தெரிவித்தனர்.

நுழைவாயிலில் நடந்த குண்டுவெடிப்பில் மூன்று எஃப்சி பணியாளர்கள் கொல்லப்பட்டனர், தொடர்ந்து நடந்த துப்பாக்கிச் சண்டையில் தாக்குதல் நடத்தியவர்கள் உயிரிழந்தனர் என பொலிஸார் தெரிவித்தனர்.