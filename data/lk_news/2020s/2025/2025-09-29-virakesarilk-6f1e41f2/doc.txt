பான் ஏசியா வங்கி வாடிக்கையாளர்களுக்கு பிரத்தியேக நன்மைகளை   வழங்க Senok Trade Combine உடன் பங்குடைமை

இலங்கையில் மிகவும் புதுமையான மற்றும் வாடிக்கையாளர்களை மையமாகக் கொண்ட வங்கிகளில் ஒன்றான பான் ஏசியா வங்கி, வாகனங்கள், கட்டுமானம், புதுப்பிக்கத்தக்க எரிசக்தி மற்றும் வர்த்தகம் ஆகிய துறைகளில் வர்த்தக செயற்பாடுகளைக் கொண்ட பன்முகப்படுத்தப்பட்ட கூட்டு நிறுவனமான செனோக் டிரேட் கம்பைன் (பிரைவேட்) லிமிடெட்[Senok Trade Combine (Pvt) Ltd] உடன் கூட்டு சேர்ந்துள்ளது.

இந்த ஒத்துழைப்பானது இலங்கை வர்த்தகங்கள்  மற்றும் நுகர்வோருக்கு அதிக பெறுமதியை  வழங்குவதற்காக, தொழில்துறை தலைமைத்துவத்துடன் நிதி சேவைகளை இணைப்பதில்  ஒரு குறிப்பிடத்தக்க மைல்கல்லை குறிப்பதாகவுள்ளது.

பான் ஏசியா வங்கியானது, இந்த  பங்குடைமை  மூலம், செனோக்கின் விரிவான செயல்பாடுகளை நிறைவு செய்யும் வகையில் அதன் நிதி நிபுணத்துவத்தை விரிவுபடுத்துவதுடன், பல துறைகளில் வளர்ச்சிக்கான புதிய வாய்ப்புகளை உருவாக்கவுள்ளது.

செனோக்கின் வாடிக்கையாளர்கள், நெகிழ்வான குத்தகை தெரிவுகள், வர்த்தக நிதி தீர்வுகள் மற்றும் வாகனங்கள், சாதனங்கள் மற்றும் பிற வர்த்தகத் தேவைகளில் முதலீடு செய்வதை எளிதாக்கும் தனிப்பயனாக்கப்பட்ட கடன் வசதிகள் உள்ளிட்ட சிறப்பாக வடிவமைக்கப்பட்ட நிதி தொகுப்புகளை அணுக முடியும்.

செனோக் நீண்ட காலமாக தலைமைப் பதவியை வகித்து வரும் வாகன மற்றும் கட்டுமானத் துறைகளுக்கு இந்த பங்குடைமையானது  மிகவும் முக்கியமானதாகும். ஏனெனில் இது துறை வளர்ச்சியை நேரடியாக ஆதரிக்கும் புதுமையான வங்கி தீர்வுகளை வழங்க பான் ஏசியா வங்கியை அனுமதிக்கிறது.

இந்த பங்குடமையின்  முக்கிய சிறப்பம்சம் என்னவெனில்  வாடிக்கையாளர்கள் செனோக்கின் சில முதன்மை வாகனங்களை அனுபவிக்கும் வாய்ப்பாகும், இதில் Haval Jolion, அதிநவீன SUV; View CS2 மற்றும் Tunland G7 ஆகியவை அடங்கும்.

பான் ஏசியா வங்கியின் புதுமையான லீசிங்  தீர்வுகள் மூலம், இந்த வாகனங்கள் தற்போது மிகவும் அணுகக்கூடியவையாக  வாடிக்கையாளர்கள்தமது அபிலாஷைகளை முன்னோக்கி நகர்த்துவதற்கு இடமளிக்கின்றன.

பான் ஏசியா வங்கியின் பணிப்பாளர் /பிரதம நிறைவேற்று அதிகாரி நளீன் எதிரிசிங்க, அர்த்தமுள்ள பங்குடைமைகளுக்கான வங்கியின் தொலைநோக்குப் பார்வையை வலியுறுத்தினார்: "பான் ஏ சியா வங்கியில், வழக்கமான வர்த்தக  உறவுகளுக்கு அப்பாற்பட்ட கூட்டணிகளை உருவாக்குவதில் நாம் நம்பிக்கை கொண்டுள்ளோம்.

செனோக்குடனான இந்த பங்குடைமையானது, வர்த்தகங்களை  மேம்படுத்துவதுடன், வாடிக்கையாளர் அபிலாஷைகளை ஊக்குவிக்கும் அதேவேளை மற்றும் தேசிய பொருளாதார வளர்ச்சிக்கு பங்களிக்கும் வகையில் நிதியியல் புத்தாக்கம் மற்றும் தொழில் நிபுணத்துவத்தை ஒன்றிணைக்கிறது."

பான் ஏசியா வங்கிக்கும் செனோக் டிரேட் கம்பைனுக்கும் இடையிலான புரிந்துணர்வு ஒப்பந்தமானது  வெறும் முறையான ஒப்பந்தமாக மட்டுமல்லாது, தொழில்கள் முழுவதும் நீண்டகால வளர்ச்சி, புத்தாக்கம் மற்றும் நிலைத்தன்மையை வளர்ப்பதற்கான ஒரு மூலோபாய படியாகவும் திகழ்கிறது.

இரு நிறுவனங்களும் இணைந்து, வர்த்தக விரிவாக்கத்தை ஆதரிப்பதற்கும், தொழில்  வாய்ப்புகளை உருவாக்குவதற்கும், நாடு முழுவதும் உள்ள சமூகங்கள் மற்றும் பங்குதாரர்களுக்கு பகிரப்பட்ட பெறுமதியை  உருவாக்குவதற்குமான  சிறந்த  நிலையில் உள்ளன.