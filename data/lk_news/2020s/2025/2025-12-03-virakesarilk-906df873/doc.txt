கிளாசோ தோட்டம் – நானுஓயாவில் தொடர் மின்சாரம், தொலைத் தொடர்பு பாதிப்பு

நானுஓயா பகுதியில் உள்ள கிளாசோ தோட்டத்தில், கடந்த 27/11/2025 முதல் தொடர்ச்சியாக ஏற்பட்டுவரும் மின்சார இன்மையால் மக்கள் கடும் அவதிப்படுகின்றனர். வீடுகள், தொழில் நிறுவனங்கள் உள்ளிட்ட பல இடங்களில் அன்றாட செயல்பாடுகள் முற்றிலும் பாதிக்கப்பட்டுள்ளன.

மின்சாரம் இல்லாததால் குடிநீர் வழங்கல் தடங்கல், இணைய வழி கல்வி பாதிப்பு,  வீட்டு உபயோக மின்சாதனங்கள் செயலிழப்பு என பல்வேறு சிக்கல்கள் ஏற்பட்டுள்ளன.

மின்சாரத் தடை மட்டுமல்லாமல், தொலைத்தொடர்பு சேவைகளும் கடுமையாக பாதிக்கப்பட்டுள்ளன. தொலை தொடர்பு சேவை மற்றும் இணைய சேவை செயலிழந்ததால் மக்கள் வெளி உலகத்துடன் தொடர்பு கொள்ள முடியாத நிலை நீடிக்கிறது. அவசரத் தேவைகளுக்கான தகவல் பரிமாற்றம் கூட பாதிக்கப்பட்டதால் மக்கள் அச்சத்திலும் குழப்பத்திலும் உள்ளனர்.

இந்த பிரச்சினைக்கு உடனடி தீர்வு வழங்கிட சம்பந்தப்பட்ட அதிகாரிகள் நடவடிக்கை எடுக்க வேண்டும் என்று பிரதேச மக்கள் கோரிக்கை விடுக்கின்றனர்.