තංගල්ලේදී ඇල්ලූ අයිස් සහ හෙරොයින් ප්‍රවාහනය කළ ලොරි රථයේ නවීන ගිනිඅවි 4ක් තිබී හමුවෙයි

හෙරොයින් සහ අයිස් මත්ද්‍රව්‍ය කිලෝග්‍රෑම් 200කට අධික තොගයක් තංගල්ල ප්‍රදේශයෙන් සොයාගෙන තිබේ.

දකුණු පළාත භාර ජ්‍යෙෂ්ඨ නියෝජ්‍ය පොලිස්පති කිත්සිරි ජයලත් මහතා පැවසුවේ ලොරි රථයක තිබී අදාළ මත්ද්‍රව්‍ය තොගය සොයාගත් බවය.

එම ලොරි රථයේ තිබී ඇති මත්ද්‍රව්‍ය ප්‍රමාණය නිශ්චිතව මෙතෙක් ගණනය කර නොමැති අතර එම ප්‍රමාණය කිලෝග්‍රෑම් 200 ද ඉක්මවා යා හැකි බව ජ්‍යෙෂ්ඨ නියෝජ්‍ය පොලිස්පතිවරයා සඳහන් කළේය.

අදාළ ලොරි රථයේ තිබී නවීන ගිනිඅවි 04ක් ද සොයා ගැනීමට හැකිව තිබේ.