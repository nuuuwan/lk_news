ஸ்ரீலங்கா சுதந்திரக் கட்சியின் சிரேஷ்ட பிரதி தலைவராக விஜயதாச ராஜபக்ஷவை நியமிக்க தீர்மானம்!

முன்னாள் பாராளுமன்ற உறுப்பினரும் ஜனாதிபதி சட்டத்தரணியுமான விஜயதாச ராஜபக்ஷவை, ஸ்ரீலங்கா சுதந்திரக் கட்சியின் சிரேஷ்ட பிரதி தலைவராக நியமிக்க தீர்மானிக்கப்பட்டுள்ளது.

முன்மொழியப்பட்ட குறித்த நியமனம் ஸ்ரீலங்கா சுதந்திரக் கட்சியின் வரவிருக்கும் செயற்குழுக் கூட்டத்தில் அங்கீகரிக்கப்படும் என எதிர்பார்க்கப்படுவதாக கட்சித் தலைவர் நிமல் சிறிபால டி சில்வா தெரிவித்துள்ளார்.

விஜயதாச ராஜபக்சவுடனான கலந்துரையாடல்களைத் தொடர்ந்து கட்சி தொடர்பான நீண்டகால சட்ட மோதல்கள் தீர்க்கப்பட்டுள்ளது.

இந்தத் தீர்வின் ஒரு பகுதியாக ஸ்ரீலங்கா சுதந்திரக் கட்சியுடன் தொடர்புடைய ஆறு நீதிமன்ற வழக்குகளை விஜயதாச ராஜபக்ஷ, மீள பெற்றுள்ளார்.

கட்சியின் எதிர்கால அரசியல் நிகழ்ச்சி நிரலை ஆதரிக்க அவர் அழைக்கப்பட்டுள்ளதாக கட்சித் தலைவர் நிமல் சிறிபால டி சில்வா தெரிவித்துள்ளார்.