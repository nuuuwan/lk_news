ஜித்தன் ரமேஷ் நடிக்கும் 'ஹைடன் கமெரா' படத்தின் ஃபர்ஸ்ட் லுக் வெளியீடு

'ஜித்தன்' படத்தின் மூலமாக ரசிகர்களிடத்தில் பிரபலமான நடிகர் 'ஜித்தன்' ரமேஷ் கதையின் நாயகனாக அழுத்தமான வேடத்தில் நடித்திருக்கும் 'ஹைடன் கமெரா' எனும் திரைப்படத்தின் ஃபர்ஸ்ட் லுக் வெளியிடப்பட்டுள்ளது.

இயக்குநர் அருண்ராஜ் பூந்தனல் இயக்கத்தில் உருவாகி வரும் 'ஹைடன் கமெரா' எனும் திரைப்படத்தில் 'ஜித்தன்' ரமேஷ், ஷாம்ஹுன், சனா கான், சம்ஹிதா வின்யா, தேவ கிருஷ்ணா உள்ளிட்ட பலர் நடித்திருக்கிறார்கள். ஷஜி வி எஸ் ஒளிப்பதிவு செய்திருக்கும் இந்த திரைப்படத்திற்கு டொக்டர் வி பி சந்திரபாபு மற்றும் ஸ்ரீ நிகேத் விஷால் ஆகியோர் இணைந்து இசையமைத்திருக்கிறார்கள். திரில்லராக தயாராகி இருக்கும் இந்த திரைப்படத்தை ரெலாக்ரோ புரொடக்ஷன் நிறுவனம் சார்பில் தயாரிப்பாளர் ஷாம்ஹுன் தயாரித்திருக்கிறார்.

அனைத்து பணிகளும் நிறைவடைந்து வெளியீட்டிற்காக காத்திருக்கும் இந்த திரைப்படத்தின் ஃபர்ஸ்ட் லுக்கை கதையின் நாயகனான ஜித்தன் ரமேஷின் பிறந்த நாளன்று படக்குழுவினர் வெளியிட்டு, அவருக்கு வாழ்த்து தெரிவித்துள்ளனர். ஃபர்ஸ்ட் லுக்கில் நடிகர் ஜித்தன் ரமேஷ் - நவ நாகரிக உடையுடன் புகை பிடிப்பது போன்ற தோற்றத்தில் தோன்றுவது... மிரட்டலாக இருப்பதால் ரசிகர்களுக்கு படத்தை பற்றிய குறைந்தபட்ச எதிர்பார்ப்பை உருவாக்கி இருக்கிறது.