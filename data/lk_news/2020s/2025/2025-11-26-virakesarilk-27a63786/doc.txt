பாலக்குடா களப்பில் படகு கவிழ்ந்தது - இளைஞர் உயிரிழப்பு!

பாலக்குடா களப்பில் படகு கவிழ்ந்து விபத்துக்குள்ளானதில் இளைஞர் ஒருவர் உயிரிழந்துள்ளதாக கற்பிட்டி பொலிஸார் தெரிவித்தனர்.

தொழில்நுட்பக் கோளாறால் பாதிக்கப்பட்ட படகின் இயந்திரத்தை இளைஞர் ஒரவர் பழுதுபார்க்க முற்பட்டபோதே இந்த விபத்து ஏற்பட்டதாகத் தெரியவந்துள்ளது.

விபத்துக்குள்ளான இளைஞர் அப்பகுதி மக்களால் மீட்கப்பட்டு சிகிச்சைக்காக கற்பிட்டி வைத்தியசாலையில் அனுமதிக்கப்பட்ட நிலையில் சிகிச்சை பலனின்றி அவர்  உயிரிழந்துள்ளார்.

மேலும், இந்த சம்பவம் குறித்து கற்பிட்டி பொலிஸார் மேலதிக விசாரணைகளை மேற்கொண்டு வருகின்றனர்.