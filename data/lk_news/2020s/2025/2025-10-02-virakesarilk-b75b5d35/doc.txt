அநுராதபுரம் - பாதெனிய வீதியில் விபத்து : முதியவர் பலி!

மஹவ பொலிஸ் பிரிவுக்கு உட்பட்ட அநுராதபுரம் - பாதெனிய வீதியில் இடம்பெற்ற விபத்தில் பாதசாரி ஒருவர் உயிரிழந்துள்ளார்.

அநுராதபுரத்திலிருந்து பாதெனிய நோக்கிச் சென்ற வேன், வீதியைக் கடக்கும் பாதசாரி ஒருவர் மீது மோதி விபத்துக்குள்ளானது.

இந்த விபத்தில் பாதசாரி பலத்த காயமடைந்து அம்பன்பொல வைத்தியசாலையில் அனுமதிக்கப்பட்ட பின்னர், சிகிச்சை பலனின்றி உயிரிழந்துள்ளார்.

இந்த சம்பவத்தில் உயிரிழந்தவர் அம்பன்பொல பகுதியைச் சேர்ந்த 71 வயதுடைய முதியவர் என விசாரணைகளில் தெரியவந்துள்ளது.

சடலம் அம்பன்பொல வைத்தியசாலையின் பிரேத அறையில் வைக்கப்பட்டுள்ளதுடன், விபத்துடன் தொடர்புடைய வேனின் சாரதி கைது செய்யப்பட்டுள்ளார்.