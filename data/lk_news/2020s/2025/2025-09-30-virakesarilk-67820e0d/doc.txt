மட்டக்குளியில் ஹேஸ், ஹெரோயின் உள்ளிட்ட போதைப் பொருட்களுடன் சந்தேகநபர் கைது

மட்டக்குளி பொலிஸ் பிரிவிற்குட்பட்ட சிறிவர்தன வீதி பகுதியில் ஹேஸ், ஹெரோயின் உள்ளிட்ட போதைப் பொருட்களுடன், கொழும்பு வடக்கு பிரிவு குற்றப் புலனாய்வுப் பணியகம் நேற்று திங்கட்கிழமை (29) சந்தேக நபர் ஒருவரை கைது செய்துள்ளது.

கொழும்பு வடக்கு பிரிவு குற்றப் புலனாய்வுப் பணியகத்திற்கு கிடைத்த தகவலுக்கமைய மேற்கொள்ளப்பட்ட சோதனை நடவடிக்கைகளின்போதே அவர் கைது செய்யப்பட்டுள்ளார்.

விற்பனைக்காக தயாரிக்கப்பட்ட 33 கிலோகிராம் 270 கிராம் ஹேஸ், 408 கிராம் ஹெரோயின், 200 போதைப்பொருள் மற்றும் 7400 ஹெரோயின் துண்டுகளும் அவரிடமிருந்து கைப்பற்றப்பட்டதுடன், மட்டக்குளி பொலிஸ் நிலையத்தில் அவரை ஒப்படைத்தனர்.

சந்தேக நபர் மட்டக்குளிய, சமித்புர பகுதியில் வசிக்கும் 38 வயதுடையவர் என தெரிவிக்கப்படுகிறது.

குறித்த சந்தேக நபர் அந்த பகுதியிலுள்ள ஒழுங்கமைக்கப்பட்ட குற்றம் மற்றும் போதைப்பொருள் கடத்தல்காரரின் நெருங்கிய நண்பர் என்பது விசாரணைகளில் தெரியவந்துள்ளது.