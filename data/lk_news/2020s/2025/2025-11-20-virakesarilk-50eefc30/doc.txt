2025 ICRT உலக பொறுப்பான சுற்றுலா விருதுகளில் (ICRT Global Responsible Tourism Awards) வெள்ளிப்பதக்கத்தினை தட்டிச்சென்றது  ஹெரிட்டன்ஸ் கந்தலம!

ஸ்ரீலங்காவின் விருந்தோம்பல் துறைக்கு பெருமையை சேர்த்துக் கொண்டு, ICRT Global Responsible Tourism Awards  2025 ஆம் ஆண்டின்  பொறுப்பான சுற்றுலாவுக்கான சர்வதேச மையம்  [International Centre for Responsible Tourism (ICRT)]  பொறுப்பான சுற்றுலா விருதுகளில் (Global Responsible Tourism Awards) வெள்ளிப் பதக்கம் பெற்றிருக்கின்றது.

இந்த ஆண்டில் விருது பெற்ற ஒரே இலங்கையின்  ஹோட்டலாக,  காலநிலை தகவமைப்பு மற்றும் மீள்தன்மை (Climate Adaptation and Resilience) பிரிவில் உலகளாவிய தரத்தில் அங்கீகாரம் பெறுவது, அதன் நிலைத்தன்மை முயற்சிகளின் வலிமையை வெளிப்படுத்துகிறது.

இந்த விருதுகள், சுற்றுலாத்துறையில் பொறுப்புணர்வையும், புதுமையான மற்றும் அளவிடக்கூடிய தீர்வுகளையும் செயல்படுத்தும் நிறுவனங்களை உலகம் முழுவதும் தேர்ந்தெடுத்து கௌரவிக்கின்றன.

ICRT நிறுவனரான பேராசிரியர் ஹெரால்ட் குட்வின் (Emeritus Professor Harold Goodwin)  கூறியதாவது: "பொறுப்பான சுற்றுலா என்பது மக்கள் வாழ்வதற்கும் வருகை தருவதற்கும் சிறந்த இடங்களை உருவாக்குவதாகும்.

2022 பொறுப்பு சுற்றுலா சாசனத்தில் இருந்து தெளிவாகத் தெரிகிறது, வணிகங்களும் இலக்கு மேலாளர்களும் பொறுப்பேற்க பல்வேறு வழிகள் உள்ளன. நிறுவனங்கள் எந்தவொரு தாக்க அறிக்கையையும் உண்மைகளுடன் ஆதரிப்பது மிகவும் முக்கியம்.

எங்கள் துறை இன்னும் ஆடம்பரமான கூற்றுக்களால் பாதிக்கப்பட்டுள்ளது, தேசிய மற்றும் ஐரோப்பிய ஒன்றியங்கள் வெளியிட்டுள்ள 'தவறான விற்பனைகள் தொடர்பான' விதிமுறைகளின் உதவியுடன், காலப்போக்கில் இவை குறைவடையும்  என்று நாங்கள் நம்புகிறோம்.

உலகளாவிய பொறுப்பு சுற்றுலா விருது வென்றவர்கள் அனைவரும் எதற்குப் பொறுப்பேற்க வேண்டும், எதற்காகச் செய்தார்கள், என்ன தாக்கத்துடன் எப்படிப் பொறுப்பேற்க வேண்டும் என்பதை விளக்கியுள்ளனர். அவர்கள் அனைவருக்கும் வாழ்த்துக்கள், மேலும் அவர்கள் மற்ற நிறுவனங்களையும் தங்கள் அடிச்சுவடுகளைப் பின்பற்ற ஊக்குவிப்பார்கள் என்று நாங்கள் நம்புகிறோம்".

எயிற்கின் ஸ்பென்ஸ் ஹோடேல்ஸ் ஹோல்டிங்ஸ் பிஎல்சி  ( Aitken Spence Hotel Holdings PLC)  தலைவரான ஸ்டஷ்ஷானி ஜெயவர்தன இந்த சாதனையை  "இந்த அங்கீகாரம் எங்கள் நிலைத்தன்மை பயணத்தில் மற்றொரு மைல்கல்லாக நிற்கிறது, மீளுருவாக்கம், மீள்தன்மை மற்றும் பொறுப்பான விருந்தோம்பலின் உலகின் முன்னணி சாம்பியன்களில் எங்கள் இடத்தை மீண்டும் உறுதிப்படுத்துகிறது”  என்றும் வர்ணித்தார்.

புகழ்பெற்ற ஜெஃப்ரி பாவா வடிவமைத்த ஹெரிட்டன்ஸ் கந்தலம, இயற்கையுடன் இசைந்த கட்டிடக்கலையின் சிறந்த உதாரணமாக திகழ்கிறது. 200 ஏக்கரில் பரந்த உயிரியல் பாதுகாப்புப் பகுதி, 170-க்கும் மேற்பட்ட பறவைகள் மற்றும் பல்வேறு உயிரினங்களுக்கு தாயகமாக உள்ளது.

ISO 14001 மற்றும் ட்ராவல்லைப் கோல்ட்  (Travelife Gold) போன்ற சர்வதேச சான்றிதழ்களுடன்,  ஹெரிட்டன்ஸ் கந்தலம நிலைத்த சுற்றுலாவின் முன்னோடியாக திகழ்கிறது.

ஹெரிட்டன்ஸ்  ஹோட்டேல்ஸ் அண்ட் ரிசோர்ட்ஸ் (Heritance Hotels and Resorts) என்பது இலங்கையின் முன்னணி ப்ளூ-சிப் கூட்டு நிறுவனமான எயிற்கின் ஸ்பென்ஸ்  ஹோட்டல்  (Aitken Spence Hotels) யின் ஒரு பகுதியான எயிற்கின் ஸ்பென்ஸ்  பிஎல்சி  (Aitken Spence PLC) யின் விளம்பர நாமமாகும் .

எயிற்கின் ஸ்பென்ஸ் ஹோட்டல்கள் (Aitken Spence HotelS)  இலங்கை, மாலத்தீவுகள், ஓமான் மற்றும் இந்தியா முழுவதும் உள்ள 18 ஹோட்டல்கள் மற்றும் ரிசார்ட்டுகளின் பல்வேறு தொகுப்பை,  ஹெரிட்டன்ஸ்  ஹோட்டேல்ஸ் அண்ட் ரிசோர்ட்ஸ் (Heritance Hotels and Resorts),  ஆதாரான் ஹோட்டேல்ஸ் அண்ட் ரிசோர்ட்ஸ்  (Adaaran Hotels & Resorts) மற்றும் துர்யா  (Turyaa) ஆகிய குறியீடுகள் மூலம் மேற்பார்வையிடுகிறது.

இலங்கையில் புகழ்பெற்ற பாவாவின்-வடிவமைப்பைக் கொண்ட ஹோட்டல்களை கொண்டிருக்கும் இந்த தர அடையாளம், அதன் சிறப்புமிக்க கட்டிடக்கலை மற்றும் பாரம்பரியத்துடன் தனித்துவமான அனுபவங்களையும் வழங்குகிறது.