சீரற்ற வானிலை ; பதுளையில் விசேட நடவடிக்கை!

நாட்டில் நிலவி வரும் சீரற்ற வானிலை காரணமாக பதுளை மாவட்டத்தில் ஏற்பட்டுள்ள திடீர் அனர்த்த நிலைமைகளை கருத்தில் கொண்டு மக்களின் உயிரைப் பாதுகாத்தல் மற்றும் தொடர்ச்சியான நிவாரண சேவைகளை வழங்குவதற்கு தொடர்ந்து நடவடிக்கை எடுக்கப்பட்டு வருகிறது.

இது குறித்து பதுளை மாவட்ட செயலகத்தின் கேட்போர் கூடத்தில் வியாழக்கிழமை (27) விசேட மாவட்ட அனர்த்த முகாமைத்துவக் குழுக் கூட்டம் நடைபெற்றது.

இதன்போது, மக்களின் உயிரைப் பாதுகாத்தல் மற்றும் தொடர்ச்சியான நிவாரண சேவைகளை வழங்குதல் ஆகியவற்றுக்காக எடுக்கப்பட வேண்டிய அனைத்து நடவடிக்கைகள் குறித்து கலந்துரையாடப்பட்டது.

இந்தக் கூட்டத்தில், பாதுகாப்பு பிரதி அமைச்சர் ஜெனரல் அருண ஜயசேகர, ஊவா மாகாண ஆளுநர் சட்டத்தரணி கபில ஜயசேகர, பதுளை மாவட்ட செயலாளர் பிரபாத் அபேவர்தன, இராணுவ அதிகாரிகள்  உள்ளிட்ட பல அதிகாரிகள்கலந்துகொண்டனர்.