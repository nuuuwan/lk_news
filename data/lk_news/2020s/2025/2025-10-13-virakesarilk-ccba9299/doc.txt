கல்கிஸ்ஸை நீதிமன்ற வளாகத்தில் இடம்பெற்ற சம்பவம் :  பொலிஸ் அதிகாரிக்கு இடமாற்றம் !

கல்கிஸ்ஸை தலைமை பொலிஸ் அதிகாரி எச்.டி.எம். துஷார உடனடியாக அமுலுக்கு வரும் வகையில் இடமாற்றம் செய்யப்பட்டுள்ளார்.

அண்மையில், கல்கிஸ்ஸை நீதிமன்ற வளாகத்திற்கு அருகில் பொலிஸ் அதிகாரிக்கும் சட்டத்தரணி ஒருவருக்கும் இடையே இடம்பெற்ற சம்பவத்தைத் தொடர்ந்து, பொலிஸ் அதிகாரி கைது செய்யப்பட்டமை தொடர்பில் நடத்தப்பட்ட விசேட விசாரணையினையடுத்து இந்த இடமாற்றம் வழங்கப்பட்டுள்ளது.

அதன்படி, முன்னைய சம்பவம் பற்றிய முதற்கட்ட விசாரணைகள் குறித்து இடமாற்றம் செய்யப்பட்டதாக பொலிஸ் தெரிவித்துள்ளது.

கல்கிஸ்ஸை நீதிமன்ற வளாகத்தில், பணியில் இருந்த பொலிஸ் அதிகாரி ஒருவரை தாக்கியதாக கடந்த 10 ஆம் திகதி இடம்பெற்ற சம்பவம் குறித்து தகவலொன்றை பொலிஸ் ஊடகப்பிரிவு வெளியிட்டுள்ளது.

சட்டத்தரணியொருவர், பொலிஸ் அதிகாரியை தாக்கியமை குறித்து சம்பவ இடத்தில் இருந்த பலரின் வாக்குமூலங்களும் பதிவு செய்யப்பட்டுள்ளன

மேலும் இந்த சம்பவம் தொடர்பாக கல்கிசை தலைமையக பொலிஸார் மேலதிக விசாரணைகள் மேற்கொண்டு வருகின்றனர்.

இந்த சம்பவம் தொடர்பாக சமூக ஊடகங்களில் பரவி வரும் காணொளியில், சம்பவத்துடன் தொடர்புடைய சட்டத்தரணி, பொலிஸ்மா அதிபரை தொலைபேசி மூலம் தொடர்பு கொள்ள முயன்றதாகக் தெரிகிறது.

பிரியந்த எனது ஜூனியர் பேட்ஜில் இருக்கிறார்..." "பிரியந்தவை கல்கிஸ்ஸை நீதிமன்றத்திற்குள் சொல்லுங்கள்..." "பிரியந்தவை அழைத்து வரச் சொல்லுங்கள். இல்லையெனில், எனக்கு பிரியந்தவின் பொலைபேசி இலக்கங்களை கொடுங்கள்...". இதன் விளைவாக, இந்த சட்டத்தரணி நேரடியாக பொலிஸ்மா அதிபரை தொடர்பு கொண்டு இந்த சம்பவத்தில் தொடர்புடைய பொலிஸ் அதிகாரியைக் கைது செய்ய நடவடிக்கை எடுத்ததாக சமூக ஊடகங்களில் ஒரு தவறான கருத்து பரப்பப்படுகிறது.

இருப்பினும், இந்த சம்பவம் தொடர்பாக சட்டத்தரணிக்கும் பொலிஸ்மா அதிபருக்கும் இடையில் எந்த தொலைபேசி உரையாடலும் நடைபெறவில்லை.

இந்த சம்பவம் குறித்து பொலிஸ்மா அதிபருக்கு தெரியவந்த பின்னர், கல்கிஸ்ஸை பிரிவுக்குப் பொறுப்பான சிரேஸ்ட பொலிஸ் கண்காணிப்பாளர் மற்றும் கல்கிஸ்ஸை தலைமையக பொலிஸ் பரிசோதகருக்கு சம்பவங்கள் குறித்து முறையான விசாரணை நடத்துமாறு அவர் உத்தரவிட்டார்.

மேலும், சம்பவத்தில் தொடர்புடைய பொலிஸ் அதிகாரியைக் கைது செய்ய பொலிஸ்மா அதிபர் உத்தரவிடவில்லை.

இதன் காரணமாக, நீதிமன்றப் பணிகளும் பாதிக்கப்பட்டுள்ளன. மேலும், இந்த சம்பவத்தின் அடிப்படையில், நீதிமன்றப் பணிகளில் ஈடுபட்டிருந்த சட்டத்தரணிகளால் சில போராட்டங்கள் முன்னெடுக்கப்பட்டுள்ளன.

ஏனெனில், இந்த சம்பவத்துடன் தொடர்புடைய பொலிஸ் அதிகாரியை உடனடியாகக் கைது செய்து நீதிமன்றத்தில் ஆஜர்படுத்துமாறு கல்கிசைப் பிரிவுக்குப் பொறுப்பான சிரேஸ்ட பொலிஸ் பரிசோதகருக்கு நீதவான் உத்தரவிட்டுள்ளார்.

பொலிஸ் விசேட புலனாய்வுப் பிரிவினர், சம்பவம் தொடர்பான மேலதிக விசாரணைகளை மேற்கொண்டு வருகின்றனர்.