திருடிய வேனை விற்பனை செய்து புதிய மோட்டார் சைக்கிளில் காதலியுடன் ஊரை சுற்றிய இளைஞன் கைது!

கண்டி பிரதேசத்தில் உள்ள வாகன விற்பனை நிலையத்தில் இருந்து திருடிய வேனை விற்பனை செய்ததன் மூலம் கிடைத்த பணத்தினை பயன்படுத்தி மோட்டார் சைக்கிளை கொள்வனவு செய்து காதலியுடன் ஊரை சுற்றிய இளைஞன் ஒருவர் கண்டி தலைமையக பொலிஸாரால் கைதுசெய்யப்பட்டுள்ளார்.

கண்டி தலைமையக பொலிஸாருக்கு கிடைத்த முறைப்பாட்டின் பேரில் மேற்கொள்ளப்பட்ட விசாரணையில் சந்தேக நபரான இளைஞன் கைதுசெய்யப்பட்டுள்ளார்.

கைதுசெய்யப்பட்டவர் மாத்தளை - மாதிபொல பிரதேசத்தைச் சேர்ந்த 32 வயதுடைய இளைஞன் ஆவார்.

சந்தேக நபரான இளைஞன் செப்டெம்பர் 22 ஆம் திகதி கண்டி பிரதேசத்தில் உள்ள வாகன விற்பனை நிலையம் ஒன்றிலிருந்து வேன் ஒன்றை கொள்வனவு செய்து அதனை மாத்தளை - பல்லேபொல பிரதேசத்தில் உள்ள அடகு கடை ஒன்றில் 15 இலட்சம் ரூபாவுக்கு விற்பனை செய்து அந்த பணத்தில் புதிய மோட்டார் சைக்கிள் ஒன்றை கொள்வனவு செய்துள்ளதாக பொலிஸ் விசாரணையில் தெரியவந்துள்ளது.

சந்தேக நபரான இளைஞன் புதிய மோட்டார் சைக்கிளில் தனது காதலியுடன் ஊரை சுற்றிப் பார்த்துக்கொண்டிருக்கும் போது கண்டி பொலிஸாரால் கைதுசெய்யப்பட்டுள்ளார்.