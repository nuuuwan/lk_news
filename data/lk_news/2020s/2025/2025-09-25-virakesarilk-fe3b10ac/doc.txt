நாடு முழுவதும் விசேட சோதனை நடவடிக்கைகள் முன்னெடுப்பு!

நாடளாவிய ரீதியில் குற்றங்கள் மற்றும் போதைப்பொருள் தடுப்பு நடவடிக்கைகளின்போது நேற்று புதன்கிழமை (24) மாத்திரம் சுமார் 1,006 சந்தேக நபர்கள் கைது செய்யப்பட்டுள்ளதாக தெரிவிக்கப்படுகிறது.

அதன்படி, பிரதேச மட்டத்தில் உள்ள அனைத்து பிராந்திய பொலிஸ்; நிலையங்களையும் உள்ளடக்கிய விசேட நடவடிக்கைகள் செயற்படுத்தப்பட்டுள்ளன.

அதற்கமைய, பொலிஸாரினால் 28,669 பேர் சோதனை செய்யப்பட்டுள்ளனர். இதன்போது, சந்தேகத்தின் பேரில் சுமார் 1,006 பேர் கைது செய்யப்பட்டுள்ளனர்.

மேலும் குற்றங்கள் தொடர்பாக 31பேர் நேரடியாக அடையாளம் காணப்பட்டுள்ளனர். பிடியாணையின் பேரில் 378பேரும், திறந்த பிடியாணையின் பேரில் 223 பேரும் கைது செய்யப்பட்டுள்ளனர்.

அதேநேரம், மதுபோதையில் வாகனம் ஓட்டிய குற்றச்சாட்டில் 63 பேரும், கவனக்குறைவாக வாகனம் ஓட்டிய குற்றச்சாட்டில் 20 பேரும் கைது செய்யப்பட்டுள்ளனர்.

ஏனைய போக்குவரத்து குற்றங்களுக்காக, 4364 பேர் கைது செய்யப்பட்டுள்ளதாக பொலிஸ் ஊடகப்பிரிவு தெரிவித்துள்ளது.