இலங்கை அரச “கிளவுட்” சேவையிலிருந்த சிக்கல் தீர்ந்தது - தகவல் தொழில்நுட்ப நிறுவனம் !

இலங்கை அரச “கிளவுட்” அமைப்பின் சேவையில் இருந்த சிக்கல் தற்போது முழுமையாக தீர்க்கப்பட்டுள்ளதாக தகவல்  தொடர்பாடல் தொழில்நுட்ப நிறுவனம் தெரிவித்துள்ளது.

முடக்கப்பட்டிருந்த அனைத்து அரச நிகழ்நிலை சேவைகளையும் செவ்வாய்க்கிழமை(21) முதல் பொதுமக்கள் வழமை போல் பயன்படுத்தலாம் என தெரிவிக்கப்பட்டுள்ளது.

இலங்கை அரச “கிளவுட்” அமைப்பின் சேவையில் ஏற்பட்ட கோளாறு காரணமாக, பல அரச நிறுவனங்களால் இயக்கப்படும் நிகழ்நிலை சேவைகள் தற்காலிகமாக பாதிக்கப்பட்டிருந்தன.

சுமார் 34 அரச நிறுவனங்களின் சேவைகள் ஒரு வாரத்திற்கும் மேலாக பாதிக்கப்பட்டிருந்ததாக தகவல்  தொடர்பாடல் தொழில்நுட்ப நிறுவனம தெரிவித்துள்ளது.

தற்போதுள்ள சிக்கல் சூழ்நிலையைத் தீர்த்ததன் மூலம் அமைப்பின் ஸ்திரத்தன்மை தற்போது உறுதிப்படுத்தப்பட்டுள்ளதுடன், மேலும் முடக்கப்பட்ட சேவைகளை படிப்படியாக செயற்படுத்த நடவடிக்கை எடுக்கப்பட்டுள்ளதாக தெரிவிக்கப்பட்டுள்ளது.