ஆறுகளின் நீர்மட்டங்கள் சடுதியாக குறைவு!

நாட்டில் உள்ள முக்கிய ஆறுகளின் நீர்மட்டங்கள் சடுதியாக குறைவடைந்துள்ளதாக நீர்பாசனத் திணைக்களம் தெரிவித்துள்ளது.

கடந்த சில நாட்களாக நாட்டில் நிலவிய சீரற்ற வானிலை காரணமாக அண்மையில் ஆறுகளின் நீர்மட்டங்கள் அதிகரித்திருந்தது. இதனால் நாட்டில் சில பகுதிகளில் பாரியளவிலான வெள்ளப்பெருக்குகள் ஏற்பட்டன.

இந்நிலையில், தற்போது கனமழை குறைவடைந்து வரும் நிலையில் ஆறுகளின் நீர்மட்டங்கள் சடுதியாக குறைவடைந்துள்ளதாக நீர்பாசனத் திணைக்களம் தெரிவித்துள்ளது.

அதன்படி, களனி ஆறு, களு ஆறு, கிங் ஆறு, நில்வலா ஆறு, வளவ ஆறு, கிரிந்தி ஓயா, மாணிக்க கங்கை, கும்புக்கன் ஓயா, மாதுறு ஓயா, ஹெட ஓயா, யான் ஓயா, மகாவலி ஆறு, மகா ஓயா, தெதுறு ஓயா, மீ ஓயா, அத்தனகலு ஓயா ஆகியவற்றின் நீர்மட்டங்கள் சடுதியாக குறைவடைந்துள்ளதாக நீர்பாசனத் திணைக்களம் தெரிவித்துள்ளது.