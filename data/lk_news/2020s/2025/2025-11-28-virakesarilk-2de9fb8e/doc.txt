வரலாறு காணாத அளவுக்கு களனி கங்கையின் நீர்மட்டம் அதிகரிப்பு ; பொதுமக்களுக்கு சிவப்பு எச்சரிக்கை!

நாட்டில் நிலவும் சீரற்ற வானிலை காரணமாக வரலாறு காணாத அளவுக்கு களனி கங்கையின் நீர்மட்டம் அதிகரித்துள்ளதாக நீர்ப்பாசன திணைக்களம் தெரிவித்துள்ளது.

இதனால் களனி கங்கையை அண்டிய பிரதேசங்களில் வாழும் சிவப்பு எச்சரிக்கை வெள்ள அபாய எச்சரிக்கை விடுக்கப்பட்டுள்ளது.

அத்துடன், எதிர்வரும் 24 மணிநேரத்திற்குள் களனி கங்கையை அண்டிய பிரதேசங்களில்  பாரிய வெள்ளப்பெருக்கு ஏற்பட கூடும் என நீர்ப்பாசன திணைக்களம் தெரிவித்துள்ளது.

எனவே, களனி கங்கையை அண்டிய பிரதேசங்களில் வாழும் மக்கள் மிகவும் எச்சரிக்கையுடன் செயற்படுமாறு நீர்ப்பாசன திணைக்களம் கேட்டுக்கொண்டுள்ளது.

குறித்த பிரதேசங்களில் தாழ்நிலப் பகுதிகளில் வசிக்கும் மக்கள் விரைந்து பாதுகாப்பான இடங்களுக்கு செல்லுமாறு நீர்பாசனத் திணைக்களம் எச்சரிக்கை விடுத்துள்ளது.