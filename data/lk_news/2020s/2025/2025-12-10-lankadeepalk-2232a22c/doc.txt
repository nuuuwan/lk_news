ට්‍රම්ප් තායි - කාම්බෝජ ගැටුම්වලට යළි මැදිහත් වේ

තායිලන්ත සහ කාම්බෝජ දේශසීමා අසල පැතිරයන ගැටුම් වහාම නතර කරන්නැයි ඇමෙරිකා එක්සත් ජනපදය දෙරටෙන්ම ඉල්ලා ඇතැයි විදෙස් මාධ්‍ය සඳහන් කරයි

ඇමරිකා එක්සත් ජනපද ජනාධිපති ඩොනල්ඩ් ට්‍රම්ප්ගේ මැදිහත්වීමෙන් මෑතකදී අත්සන් කළ සටන් විරාමය සති කිහිපයක් ඇතුළත බිඳ වැටී තායිලන්ත-කාම්බෝජ දේශසීමාවේ ගැටුම් යළිත් වරක් උත්සන්න වූ වීමෙන්  පසු ගැටුම් නතර කිරීම සඳහා ට්‍රම්ප් ගැටුම් නැවැත්වීම සඳහා පෞද්ගලිකව මැදිහත් වන බව පැවසුවේ යැයි ද විදෙස් මාධ්‍ය වාර්තා කරයි.

මට දුරකථන ඇමතුමක් ගන්න වෙනවා. වෙන කාටද කියන්න පුළුවන් මම දුරකථන ඇමතුමක් දීලා ඉතා බලවත් රටවල් දෙකක් වන තායිලන්තය සහ කාම්බෝජය අතර යුද්ධයක් නවත්වන්න යනවා කියලා," ට්‍රම්ප් එක්සත් ජනපදයේ පෙන්සිල්වේනියා ප්‍රාන්තයේ පැවති රැලියක් අමතමින් පවසා ඇත.

දින තුනක සතුරුකම් හේතුවෙන් මියගිය සංඛ්‍යාව 10 ක් වන අතර ඉන් හතක් කාම්බෝජයෙන් සහ තිදෙනෙකු තායිලන්තයෙන් බවත් විදෙස් මාධ්‍ය වාර්තා කර තිබේ.

කාම්බෝජය තායිලන්තයේ පැවැත්වෙන අග්නිදිග ආසියානු ක්‍රීඩා උළෙලෙන් ඉවත් වන බව නිවේදනය කර ඇති බවද වාර්තා වේ.

මෙම සතියේ ප්‍රචණ්ඩත්වය ඊසානදිග තායිලන්තයේ අවම වශයෙන් පළාත් හයකට සහ කාම්බෝජයේ උතුරු සහ වයඹ පළාත් පහකට ව්‍යාප්ත වී තිබේ.

අග්නිදිග ආසියානු අසල්වැසියන් දෙදෙනා ඔවුන්ගේ කිලෝමීටර් 800 (සැතපුම් 500) ක දේශසීමාවේ යටත් විජිත යුගයේ මායිම් නිර්ණය කිරීම සම්බන්ධයෙන් දිගු කලක් තිස්සේ මතභේදයට ලක්ව තරඟ කරමින් සිටියි.

මේ සතියේ, එක්සත් රාජධානිය, ඇමරිකා එක්සත් ජනපදය සහ ජපානය ඇතුළු රටවල් කිහිපයක්, අලුත් වූ සටන් හේතුවෙන් දේශසීමා ප්‍රදේශවලට යාමෙන් වළකින ලෙස අනතුරු ඇඟවීම් නිකුත් කර තිබේ.