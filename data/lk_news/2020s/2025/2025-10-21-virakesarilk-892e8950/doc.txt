சட்டவிரோதமாக கொண்டுவரப்பட்ட பீடி இலைகளுடன் சந்தேக நபர் கைது !

சட்டவிரோதமாக நாட்டிற்கு கொண்டுவரப்பட்ட பீடி இலைகளுடன் சந்தேக நபர் ஒருவர் கைது செய்யப்பட்டுள்ளார்.

கற்பிட்டி பொலிஸ் நிலைய அதிகாரிகள் குழுவுக்கு கிடைக்கப்பெற்ற இரகசிய தகவலின் அடிப்படையில், திங்கட்கிழமை (20) இரவு கற்பிட்டி - சலாமத்புரம் பகுதியில், மேற்கொள்ளப்பட்ட சோதனை நடவடிக்கைகளின் போதே இந்த கைது நடவடிக்கை இடம்பெற்றுள்ளது.

இதன்போது, 626 கிலோகிராம் பீடி இலைகள் அடங்கிய 20 பொதிகள் அவரிடமிருந்து கண்டு பிடிக்கப்பட்டன.

சந்தேக நபர் தலவில, சலாமத்புரத்தை சேர்ந்த  20 வயதுடைய இளைஞன் என தெரிவிக்கப்பட்டுள்ளது.