இன்றைய இலங்கையில் பெண்கள் பாதுகாப்பாக உள்ளார்களா?

நாட்டில் பெண்களின் பாதுகாப்புக்காக பல சட்டங்கள் இருக்கின்றன. ஆனால் அந்த சட்டங்கள் நன்கு செயல்படுகிறதா? என்பது சந்தேகமே. புகார் கொடுத்தால் விசாரணை தாமதமாகவும், சில நேரங்களில் பெண்களையே குற்றம் சாட்டும் போக்கில் சமூகம் செயல்படுவதும் உண்மையில் வேதனையூட்டுகிறது. வன்முறைக்கு ஆளான பெண்ணை பார்த்து “ஏன் தனியாக சென்றாய்”, “ஏன் இரவில் வெளியே சென்றாய்”, “ஏன் இப்படி உடை அணிந்தாய்?” என்று கேட்கப்படும் நிலை இன்னும் மாறவேண்டும். பெண்கள் வீட்டில், பள்ளியில், வேலை இடத்தில், தெருவில் பாதுகாப்பாக இருப்பது அவர்களின் அடிப்படை உரிமையாகும். அந்த உரிமை நம் சமூகத்தில் மதிக்கப்படாமல் போகும்போது அது நாட்டின், பண்பாட்டின் வீழ்ச்சியாகவே பார்க்கப்பட வேண்டும்.