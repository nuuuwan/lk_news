இலங்கை புகையிரதத் திணைக்களத்தில் உருக்குலைந்த இரும்பு உலோகங்களை அகற்ற அமைச்சரவை அனுமதி

இலங்கை புகையிரதத் திணைக்களத்தில் காணப்படுகின்ற உருக்குலைந்த இரும்பு உலோகங்களை அகற்றுவதற்கு அமைச்சரவை அங்கீகாரம் அளித்துள்ளது.

2025.12.10 அன்று இடம்பெற்ற அமைச்சரவைக் கூட்டத்தில் எட்டப்பட்ட அமைச்சரவை முடிவுகளை அறிவிக்கும் ஊடகவியலாளர் மாநாடு வியாழக்கிழமை ( 11 டிசம்பர் 2025) ஊடக அமைச்சில் இடம்பெற்றது.

இலங்கை புகையிரதத் திணைக்களத்தில் காணப்படுகின்ற உருக்குலைந்த இரும்பு உலோகங்களை அகற்றுவதற்காக தேசிய போட்டி விலைமுறிக் கோரல் முறையைக் கடைப்பிடித்து விலைமனுக்கள் கோரப்பட்டுள்ளன.

அதற்கமைய, 11 விலைமனுதாரர்கள் விலைமனுக்களைச் சமர்ப்பித்துள்ளனர். குறித்த விலைமனுக்கள் தொடர்பாக உயர்மட்ட நிரந்தரப் பெறுகைக் குழுவின் விதந்துரைகளின் அடிப்படையில், கணிசமான பதிலளிப்புக்களை வழங்கியுள்ள உயர்ந்தபட்ச விலையை சமர்ப்பித்துள்ள விலைமனுதாரரான M/s. Melwire Rolling (Pvt) Ltd  இற்கு 721.257 மில்லியன் (பெறுமதிசேர் வரி உட்பட) தொகைக்கு M/s. Melwire Rolling (Pvt) Ltd  இற்கு 167.507 மில்லியன் (பெறுமதிசேர் வரி உட்பட) ரூபாய்களுக்கு பழுதடைந்த இரும்பு உலோகங்களை அகற்றுவதற்கான விலைமனுவை வழங்குவதற்காக போக்குவரத்து, நெடுஞ்சாலைகள் மற்றும் நகர அபிவிருத்தி அமைச்சர் சமர்ப்பித்துள்ள யோசனைக்கு அமைச்சரவை அங்கீகாரம் வழங்கியுள்ளது.