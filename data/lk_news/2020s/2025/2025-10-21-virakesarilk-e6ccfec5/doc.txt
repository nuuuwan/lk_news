விஜய் அண்டனி வெளியிட்ட ஆர்.கே. சுரேஷின் 'ப்ளைண்ட்' பட ஃபர்ஸ்ட் லுக்

விநியோகஸ்தர், தயாரிப்பாளர், நடிகர் என பன்முக கலையாளுமை கொண்ட ஆர்.கே.சுரேஷ் முதன்மையான வேடத்தில் நடித்திருக்கும் ' ப்ளைன்ட்' திரைப்படத்தின் ஃபர்ஸ்ட் லுக் வெளியிடப்பட்டுள்ளது. இதனை தமிழ் திரையுலகின் முன்னணி இசையமைப்பாளரும், நட்சத்திர நடிகருமான விஜய் அண்டனி அவருடைய சமூக வலைதள பக்கத்தில் வெளியிட்டு, இயக்குநராக அறிமுகமாகும் ஆர்.கே. சுரேஷ் மற்றும் அவரது குழுவினருக்கு வாழ்த்து தெரிவித்திருக்கிறார்.

இயக்குநர் ஆர். கே. சுரேஷ் இயக்கத்தில் உருவாகும் ' ப்ளைன்ட் 'எனும் திரைப்படத்தில் ஆர். கே. சுரேஷ் கதையின் நாயகனாக நடிக்கிறார். அவருடன் இப்படத்தில் நடிக்கும் ஏனைய நடிகர் நடிகைகள் பற்றிய விவரங்கள் விரைவில் அதிகாரப்பூர்வமாக வெளியிடப்படும் என எதிர்பார்க்கப்படுகிறது. விஜய் கிரண் ஒளிப்பதிவு செய்யும் இந்த திரைப்படத்திற்கு வில்லியம் பிரான்சிஸ் இசையமைக்கிறார். உண்மை சம்பவங்களை தழுவி க்ரைம் திரில்லராக தயாராகும் இந்த திரைப்படத்தை ஸ்டுடியோ 9 புரொடக்ஷன் நிறுவனம் சார்பில் தயாரிப்பாளர் மாதவி சுரேஷ் தயாரிக்கிறார்.

இப்படத்தின் ஃபர்ஸ்ட் லுக் வெளியிடப்பட்டுள்ள நிலையில்.. இப்படத்தினை அடுத்த ஆண்டு படமாளிகையில் வெளியிட திட்டமிடப்பட்டுள்ளதாக படக்குழுவினர் தெரிவித்துள்ளனர். மேலும் ஃபர்ஸ்ட் லுக்கில் கதையின் நாயகனான ஆர் கே சுரேஷின் தோற்றம் - பார்வை தொடர்பான மாற்றுத் திறனாளியாக வடிவமைக்கப்பட்டிருப்பதால்.. ரசிகர்களை வெகுவாக கவர்ந்திருக்கிறது.