நடிகர் ஜீவா நடிக்கும் 'தலைவர் தம்பி தலைமையில்' படத்தின் டீசர் வெளியீடு

தமிழ் திரையுலகின் பிரபல நடிகரான ஜீவா கதையின் நாயகனாக நடித்திருக்கும் 'தலைவர் தம்பி தலைமையில்' எனும் திரைப்படத்தின் டீசர் வெளியிடப்பட்டிருக்கிறது.

இயக்குநர் நிதேஷ் சகாதேவ் இயக்கத்தில் உருவாகியுள்ள 'தலைவர் தம்பி தலைமையில்' எனும் திரைப்படத்தில் ஜீவா, தம்பி ராமையா, இளவரசு, பிரார்த்தனா நாதன், ஜென்சன் திவாகர், ஜெய்வந்த், சுபாஷ் கண்ணன், சரத் உள்ளிட்ட பலர் நடித்திருக்கிறார்கள். பப்லு அஜு ஒளிப்பதிவு செய்திருக்கும் இந்த திரைப்படத்திற்கு விஷ்ணு விஜய் இசையமைத்திருக்கிறார். அரசியல்வாதியின் வாழ்வியலை என்டர்டெய்னராக விவரிக்கும் இந்த திரைப்படத்தை கே ஆர் குழுமம் சார்பில் தயாரிப்பாளர் கண்ணன் ரவி தயாரித்திருக்கிறார்.

இப்படத்தின் ஃபர்ஸ்ட் லுக் வெளியாகி பெரும் வரவேற்பை பெற்ற நிலையில் இப்படத்தின் டீசர் வெளியிடப்பட்டிருக்கிறது. இதில் இடம் பிடித்திருக்கும் காட்சிகள் உள்ளூர் அரசியல்வாதியின் அலப்பறை செய்வது தொடர்பானதாக இருப்பதால்.. ரசிகர்களிடம் வரவேற்பை பெற்று வருகிறது. இதன் காரணமாக இந்த டீசர் வெளியான குறுகிய கால அவகாசத்திற்குள் இரண்டு மில்லியனுக்கும் மேற்பட்ட பார்வையாளர்களால் பார்வையிடப்பட்டு சாதனை படைத்து வருகிறது.