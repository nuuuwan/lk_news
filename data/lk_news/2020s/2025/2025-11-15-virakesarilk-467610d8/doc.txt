மத்ரஸாவில் 12 வயது சிறுவன் உயிரிழப்பு ; பிரதேச மக்கள் ஆர்ப்பாட்டம்!

பதுளையில் வெலிமடை பிரதேசத்தில் உள்ள மத்ரஸா ஒன்றின் குளியலறையில் கடந்த 03 ஆம் திகதி சிறுவன் ஒருவன் உயிரிழந்த சம்பவம் தொடர்பில் சந்தேகம் இருப்பதாக கூறி, அப்பிரதேச மக்கள் நேற்று வெள்ளிக்கிழமை (14) ஆர்ப்பாட்டத்தில் ஈடுபட்டனர்.

ஆரம்பத்தில் சிறுவன் தவறான முடிவெடுத்து உயிரை மாய்த்துக்கொண்டுள்ளதாக தெரிவிக்கப்பட்ட நிலையில், சிறுவனின் மரணம் குறித்து சந்தேகம் இருப்பதாக கூறி, அப்பிரதேச மக்கள் நேற்று ஆர்ப்பாட்டத்தில் ஈடுபட்டனர்.

அத்துடன், சிறுவனின் மரணம் குறித்து விரிவான விசாரணைகளை நடத்த வேண்டும் என்று அப்பிரதேச மக்கள் கோரிக்கை விடுத்தனர்.

12 வயது சிறுவன் எவ்வாறு உயிரை மாய்த்துக்கொள்ள முடியும். இது மர்மமாக உள்ளது என அப்பிரதேச மக்கள் கேள்வி எழுப்பியுள்ளனர்.