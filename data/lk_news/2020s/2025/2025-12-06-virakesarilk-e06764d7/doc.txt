பீபா உலகக் கிண்ணம் 2026 - அணிகள் பங்குபற்றும் குழுக்கள்

வொஷிங்டன் டிசி கென்னடி நிலையத்தில் நேற்று வெள்ளிக்கிழமை (05) உத்தியோகபூர்வமாக நடைபெற்ற பீபா உலகக் கிண்ணம் 2026க்கான பகிரங்க குலுக்கலின்போது பங்குபற்றவுள்ள அணிகள் எந்தெந்த குழுக்களில் இடம்பெறும் என்பது தீர்மானிக்கப்பட்டது.

ஜனாதிபதி டொனல்ட் ட்ரம்ப், ஜனாதிபதி குளோடியா ஷெய்ன்போம், பிரதமர் மார்க் கார்னி ஆகிய மூவரும் பீபா உலகக் கிண்ணம் 2026ஐ முன்னின்று நடத்தும் வரவேற்பு நாடுகளின் தலைவர்கள் என்ற வகையில் பகிரங்க குலுக்கலின்போது பிரசன்னமாகி இருந்தனர்.

பகிரங்க குலுக்கலின் பிரகாரம் பிறேஸில் - மொரோக்கோ, நெதர்லாந்து - ஜப்பான் ஆகிய போட்டிகளும் 2002 உலகக் கிண்ண ஆரம்பப் போட்டியில் பிரான்ஸை அதிர்ச்சியில் ஆழ்த்திய செனகல் ஆகிய அணிகளுக்கு இடையிலான மீள் போட்டியும் பீபா உலகக் கிண்ணம் 2026இல் அமையவுள்ள முக்கிய போட்டிகளில் சிலவாகும்.

2010 உலகக் கிண்ண ஆரம்பப் போட்டியில் மோதிய மெக்சிக்கோ - தென் ஆபிரிக்கா ஆகிய அதே அணிகள் மெக்சிகோ சிட்டி விளையாட்டரங்கில் ஜூன் 11ஆம் திகதி நடைபெறவுள்ள பிபா உலகக் கிண்ணம் 2026 ஆரம்பப் போட்டியிலும் மோதவுள்ளன.

இதேவேளை, ஸ்பெய்ன், ஜேர்மனி, ஆர்ஜன்டீனா, போர்த்துக்கல் ஆகிய பலம்வாய்ந்த அணிகளை முதல் தடவையாக உலகக் கிண்ணப் போட்டியில் விளையாட தகுதிபெற்றுள்ள முறையே கபோ வேர்டே, கியூரக்காஓ. ஜோர்தான், உஸ்பெகிஸ்தான் ஆகிய அணிகள் எதிர்த்தாடவுள்ளன.

அணிகளுக்கான குழுநிலைப் படுத்தல் நேற்று நடைபெற்றதுடன் இன்றைய தினம் போட்டி அட்டவணைகளை பீபா வெளியிடவுள்ளது.

ஏற்கனவே அறிவிக்கப்பட்டவாறு வரவேற்பு நாடுகளான மெக்சிகோ ஏ குழுவிலும் கனடா பி குழுவிலும் ஐக்கிய அமெரிக்கா டி குழுவிலும் முதல் அணிகளாக நிரல்படுத்தப்பட்டன.

ஏனயை  அணிகள்  முதலாவது ஜாடி, இரண்டாவது ஜாடி, மூன்றாவது ஜாடி, நான்காவது ஜாடி என நான்கு ஜாடிகளிலிருந்து குலுக்கல் மூலம் எடுக்கப்பட்டன.

பி குழு: கனடா, பொஸ்னியா மற்றும் ஹேர்ஸ்கோவினா/ இந்தாலி/வட அயர்லாந்து/வேல்ஸ், கத்தார், சுவிட்சர்லாந்து

இதற்கு அமைய உலகக் கிண்ண இறுதிச் சுற்றில் விளையாட இதுவரை தகுதிபெற்றுள்ள 42 அணிகள் குழுநிலைப் படுத்தப்பட்டுள்ளன.

எஞ்சிய 6 இடங்களை நிரப்பப்போகும் அணிகள் எவை என்பது அடுத்த வருடம் மார்ச் மாதம் நடைபெறவுள்ள கடைசி ப்ளே ஒவ் போட்டி முடிவுகளின் பின்னர் உறுதிப்படுத்தப்படும்.

ஐக்கிய ஐரோப்பிய கால்பந்தாட்ட சங்க ப்ளே ஓவ் போட்டிகளில் அல்பேனியா, பொஸ்னியா மற்றும் ஹேர்ஸ்கோவினா, செச்சியா,டென்மார்க், இத்தாலி, கொசோவோ, வட அயர்லாந்து, வட மெசிடோனியா, போலந்து, அயர்லாந்து, ருமேனியா, ஸ்லோவாக்கியா, சுவீடன், துருக்கி, யூக்ரெய்ன், வேல்ஸ் ஆகிய 16 அணிகள் விளையாடவுள்ளன. அவற்றில் நான்கு அணிகளே உலகக் கிண்ணப் போட்டியில் விளையாட தகுதிபெறும்.

இதனைவிட பீபா உலகக் கிண்ண 2026 ப்ளே ஓவ் போட்டிகளில் பொலிவியா, கொங்கோ, ஈராக், ஜெமெய்க்கா, நியூ கலடோனியா, சூரினாம் ஆகிய 6 அணிகள் விளையாடவுள்ளன. அவற்றில் இரண்டு அணிகளே உலகக் கிண்ணப் போட்டியில் விளையாட தகுதிபெறும்.

இந்த 12 குழுக்களிலும் இடம்பெறும் அணிகள் முதலாவது சுற்றில் லீக் அடிப்படையில் விளையாடும். லீக் சுற்றில் மொத்தம் 72 போட்டிகள் நடைபெறும்.

ஒவ்வொரு குழுவிலும் முதல் இரண்டு இடங்களைப் பெறும் 24 அணிகளும் ஒட்டுமொத்தத்தில் அதிசிறந்த 3ஆம் இடங்களைப் பெறும் 8 அணிகளுமாக 32 அணிகள் நொக் அவுட் சுற்றில் விளையாடும்.

அதனைத் தொடர்ந்து முன்னோடி கால் இறுதிகள், கால் இறுதிகள், அரை இறுதிகள், 3ஆம் இடத்துக்கான போட்டி, இறுதிப் போட்டி என்பன நடைபெறும்.