கச்ச தீவு கோரிக்கை ; ஈழத்தமிழர்கள் மீது அக்கறை - விஜயின் இரட்டை முகங்கள்…!

ஈழத் தமிழர்கள் பற்றி விஜய் பேசியதும் பல விமர்சனங்களை உருவாக்கியுள்ளது. இலங்கை இனப்பிரச்சினையை வைத்து சீமான் செய்து வரும் அரசியலை இப்போது நடிகர் விஜயும் தொட்டு விட்டாரா என்ற கேள்விகள் எழுந்துள்ளன. தமிழக கட்சிகள் தேர்தல் காலங்களில் இலங்கை பிரச்சினையை கையிலெடுப்பது புதிய விடயமல்ல. ஆனால் முதன் முறையாக தேர்தல் களம் காணும் விஜய் ஏன் ஈழத்தமிழர்கள் பற்றி குரல் எழுப்ப வேண்டும் என்பது கேள்வி. உள்நாட்டுப் போரின் போது இந்தியாவுக்கு தப்பிச் சென்ற அகதிகள் உட்பட பல இலங்கைத் தமிழர்கள் தமிழ்நாட்டில் ஒரு உணர்ச்சிகரமான அரசியல் பிரச்சினையாகவே உள்ளனர். அவர்களைப் பற்றி விஜய் வாய் திறக்கவில்லை.   அகதிகளை முகாம்களில் சென்று அவர் சந்தித்ததே இல்லை.