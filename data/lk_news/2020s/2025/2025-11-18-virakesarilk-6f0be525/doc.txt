கண்டியில் ஏழுமாடி புகையிரத தங்குமிட கட்டிடத்தை நிர்மாணிக்க அமைச்சரவை அங்கீகாரம்

கண்டி பல்வித போக்குவரத்து முனைய அபிவிருத்திக் கருத்திட்டத்தின் கீழ் இலங்கை புகையிரத சேவைக்கான உத்தேச கண்டி ஏழுமாடி தங்குமிடக் கட்டிடத்தை நிர்மாணிப்பதற்கான ஒப்பந்தத்தை வழங்குவதற்கு அமைச்சரவை அங்கீகாரம் அளித்துள்ளது.

2025.11.17 அன்று இடம்பெற்ற அமைச்சரவைக் கூட்டத்தில் எட்டப்பட்ட அமைச்சரவை முடிவுகளை அறிவிக்கும் ஊடகவியலாளர் மாநாடு செவ்வாய்க்கிழமை ( 18 நவம்பர் 2025) ஊடக அமைச்சில் இடம்பெற்றது.

கண்டி பல்வித போக்குவரத்து முனைய அபிவிருத்திக் கருத்திட்டத்தின் கீழ் இலங்கை புகையிரத சேவைக்கான உத்தேச கண்டி ஏழுமாடி தங்குமிடக் கட்டிடத்தை நிர்மாணிப்பதற்கான ஒப்பந்தத்தை வழங்குவதற்காக தேசிய போட்டி விலைமனு முறையைக் கடைப்பிடித்து விலைமுறிகள் கோரப்பட்டுள்ளன.

அதற்காக 05 விலைமனுக்கள் கிடைத்துள்ளதுடன், அவற்றில் 04 விலைமனுக்கள் தொழிநுட்ப ரீதியாக பதிலளிக்கப்பட்டுள்ள விலைமுறிகளாகத் தீர்மானிக்கப்பட்டுள்ளது.

குறித்த விலைமுறிகளுக்கு ஏற்புடைய மதிப்பீடுகளின் பின்னர், குறித்தஒப்பந்தத்தை 1.53 பில்லியன் ரூபாய்களுக்கு (பெறுமதி சேர் வரியில்லாமல்) மாகா இன்ஜினியரிங்க் (தனியார்) கம்பனிக்கு வழங்குவதற்கு, உயர்மட்ட நிரந்தரப் பெறுகைக் குழு விதந்துரை செய்துள்ளது.

அதற்கிணங்க, குறித்த ஒப்பந்தத்தை வழங்குவதற்காக போக்குவரத்து, நெடுஞ்சாலைகள் மற்றும் நகர அபிவிருத்தி அமைச்சர் சமர்ப்பித்துள்ள யோசனைக்கு அமைச்சரவை அங்கீகாரம் வழங்கியுள்ளது.