பல்வேறு திருட்டு சம்பவங்களுடன் தொடர்புடையவர் ஐஸ் போதைப்பொருளுடன் கைது!

கல்கிசை பொலிஸ் பிரிவிற்கு உட்பட்ட சொய்சாபுர பகுதியில் மேற்கொள்ளப்பட்ட சுற்றிவளைப்பில் ஐஸ் போதைப்பொருளுடன் சந்தேக நபர் ஒருவர் கல்கிசை குற்றப் புலனாய்வுப் பிரிவினரால் நேற்று புதன்கிழமை (08) கைது செய்யப்பட்டுள்ளார்.

கல்கிசை குற்றப் புலனாய்வுப் பிரிவினருக்கு கிடைத்த தகவலின் அடிப்படையில் மேற்கொள்ளப்பட்ட சுற்றிவளைப்பின் போது சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் மொரட்டுவை, பிலியந்தலை மற்றும் மொரட்டுமுல்ல ஆகிய பொலிஸ் நிலையங்களில் பதிவாகியுள்ள ஏராளமான திருட்டு சம்பவங்களுடன் தொடர்புடையவர் என பொலிஸ் விசாரணையில் தெரியவந்துள்ளது.