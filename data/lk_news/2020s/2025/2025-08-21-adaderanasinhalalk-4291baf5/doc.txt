රුසියාවෙන් යුක්‍රේනයට නව ප්‍රහාර මාලාවක්

රුසියාව බටහිර යුක්‍රේනයට එක් රැයකින් ඩ්‍රෝන යානා සහ මිසයිල විශාල ප්‍රමාණයක් දියත් කර ඇති අතර එය මෑත සතිවල සිදුවූ දරුණුතම ප්‍රහාරය බව යුක්‍රේන නිලධාරීන් පවසා තිබේ.

සැපොරිෂියා, ඩිනිප්‍රොපෙට්‍රොව්ස්ක් සහ ලිවිව් (Zaporizhzhia,Dnipropetrovsk,and Lviv) යන ප්‍රදේශවලින් මෙම ප්‍රහාර වාර්තා වී ඇති අතර එහිදී එක් අයෙකු මිය ගොස් තවත් පිරිසක් තුවාල ලබා ඇති බව වාර්තා වෙයි.

පසුගිය සතිවල එක්සත් ජනපද රාජ්‍ය තාන්ත්‍රික කටයුතු වේගවත් කළද සාමය සඳහා මොස්කව්හි උනන්දුව නොමැතිකම මෙම ප්‍රහාරයෙන් අවධාරණය කෙරෙන බව යුක්‍රේනයේ අගමැතිනි යුලියා ස්වයිරිඩෙන්කෝ පැවසුවාය.