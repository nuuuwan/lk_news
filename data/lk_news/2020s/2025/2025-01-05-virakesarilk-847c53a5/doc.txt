கம்பஹாவில் ஐஸ், ஹெரோயின் போதைப்பொருட்களுடன் இளைஞன் கைது

கம்பஹா பொலிஸ் பிரிவுக்குட்பட்ட கொடுகொட பகுதியில் ஐஸ் மற்றும் ஹெரோயின் போதைப்பொருட்களுடன் இளைஞர் ஒருவர் நேற்று சனிக்கிழமை (04) பொலிஸாரால் கைது செய்யப்பட்டுள்ளார்.

பொலிஸ் விசேட அதிரடிப்படையின் கொனஹேன முகாமின் அதிகாரிகள் குழுவினால் மேற்கொள்ளப்பட்ட சுற்றிவளைப்பின்போதே இவர் கைது செய்யப்பட்டுள்ளார்.

கைது செய்யப்பட்ட சந்தேக நபர் கொடுகொட பிரதேசத்தைச் சேர்ந்த 21 வயது இளைஞர் ஆவார்.

சந்தேக நபரிடமிருந்து 07 கிராம் 160 மில்லிகிராம் ஐஸ் போதைப்பொருள் மற்றும் 05 கிராம் 600 மில்லி கிராம் ஹெரோயின் போதைப்பொருள் பொலிஸாரால் கைப்பற்றப்பட்டுள்ளன.