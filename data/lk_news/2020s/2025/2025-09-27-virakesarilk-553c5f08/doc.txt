சிலம்பரசன் நடிக்கும் 'எஸ் டி ஆர் 49 ' படத்தின் அப்டேட்

தமிழ் திரையுலகில் பிரபல முன்னணி நட்சத்திர நடிகரான சிலம்பரசன் நடிப்பில் தயாராகி வரும் புதிய திரைப்படத்தின் அறிமுக காணொளி வெளியிடப்படும் திகதியை படக் குழுவினர் அதிகாரப்பூர்வமாக தெரிவித்துள்ளனர்.

இயக்குநர் வெற்றிமாறன் இயக்கத்தில் சிலம்பரசன் முதன்மையான வேடத்தில் நடித்து வரும் 'எஸ் டி ஆர் 49' என தற்காலிகமாக பெயரிடப்பட்டிருக்கும் திரைப்படத்தை வி கிரியேஷன்ஸ் நிறுவனம் சார்பில் கலைப்புலி எஸ் தாணு தயாரிக்கிறார். படத்தை பற்றிய கூடுதல் விவரங்கள் அதிகாரப்பூர்வமாக வெளியிடப்படும் என காத்திருந்த ரசிகர்களுக்கு படக் குழுவினர் உற்சாகமான செய்தியை வழங்கி இருக்கிறார்கள்.

எதிர்வரும் ஒக்டோபர் மாதம் நான்காம் திகதியன்று சிலம்பரசன் -வெற்றிமாறன் எஸ். தாணு கூட்டணியில் உருவாகும் புதிய படத்தின் தலைப்பு-  படத்தின் நாயகனான சிலம்பரசனின் தோற்றப்பொலிவு - கதைக்களம் - என பல விடயங்கள் இடம்பெறும் அறிமுக காணொளி வெளியாகிறது என அறிவித்துள்ளனர். இதனால் சிலம்பரசன் மற்றும் வெற்றிமாறனின் ரசிகர்கள் ஊக்கமடைந்திருக்கிறார்கள்.