கொழும்பு - யாழ் புகையிரதம் வவுனியாவில் பட்டாரக வாகனத்துடன் மோதி விபத்து : மூவர் காயம்

கொழும்பில் இருந்து யாழ்ப்பாணம் நோக்கிச் சென்ற புகையிரதம் திங்கட்கிழமை (01) மாலை 3.30 மணியளவில் வவுனியா–மன்னார் வீதியில், வவுனியா நோக்கி வந்த பட்டாரக வாகனத்துடன் மோதி விபத்துக்குள்ளானது. இந்த விபத்தில் அதில் பயணித்த ஒரே குடும்பத்தைச் சேர்ந்த தாய், தந்தை மற்றும் மகள் மூவரும் காயமடைந்து வவுனியா வைத்தியசாலையில் அனுமதிக்கப்பட்டனர்.

பட்டாரக வாகனம் புகையிரதத்துடன் மோதி தூக்கி வீசப்பட்டதால் விபத்து ஏற்பட்டது. இதனால், விபத்து நடந்த வீதியில் சுமார் அரை மணி நேரத்திற்கு மேலாக புகையிரத நின்றிருந்தது, இதனால் வவுனியா–மன்னார் வீதி போக்குவரத்து பாதிக்கப்பட்டது.

நேரில் சம்பவத்தை கண்டவர்கள் தெரிவித்ததாவது, புகையிரதக் கடவைக்கு ஒலிச் சமிக்ஞை இல்லை என்பதே விபத்துக்கான முக்கிய காரணமாகும். வவுனியா பொலிஸ் மேலதிக விசாரணைகளை மேற்கொண்டு வருகின்றமை குறிப்பிடத்தக்கது.