துப்பாக்கியுடன் இருவர் கைது!

வத்தளை பொலிஸ் பிரிவிற்குட்பட்ட அல்விஸ் டவுன் சந்தி பகுதியில், நேற்று சனிக்கிழமை (08) காலை பொலிஸாரின் உத்தரவை மீறி பயணித்த கார் ஒன்றினை பொலிஸ் அதிகாரிகள் குழு துரத்திச் சென்று சோதனை நடத்தியுள்ளது.

இதன்போது, வாகனத்தின் சாரதி இருக்கைக்கு அடியில் மறைத்து வைக்கப்பட்டிருந்த துப்பாக்கி மற்றும் வெடிமருந்துகள் கண்டுபிடிக்கப்பட்டது.

இதனையடுத்து காரின் சாரதி கைது செய்யப்பட்டார். சந்தேகநபரை மேலும் விசாரணைக்குட்படுத்தியதில், அவர் இந்த ஆயுதத்தை வேறொரு நபருக்குக் கொடுப்பதற்காக எடுத்துச்சென்றது தெரியவந்துள்ளது.

இதனையடுத்து மேற்கொள்ளப்பட்ட சுற்றிவளைப்பில், வத்தளை பொலிஸ் பிரிவின் மாபோல பகுதியில் மற்றுமொரு நபர் கைது செய்யப்பட்டுள்ளார்.