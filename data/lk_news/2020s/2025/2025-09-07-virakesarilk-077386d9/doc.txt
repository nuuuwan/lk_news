திருகோணமலையில் பட்டாசு வெடித்து ஒருவர் உயிரிழப்பு

திருகோணமலை தம்பலகாமம் பகுதியில் உள்ள ஆலயமொன்றில் சனிக்கிழமை (06) இரவு நடைபெற்ற வருடாந்திர திருவிழாவின் போது பட்டாசு வெடித்து ஒருவர் உயிரிழந்தார்.

அங்கு நடைபெற்ற தேர் பவனியின் போது வானவேடிக்கை நிகழ்ச்சி ஏற்பாடு செய்யப்பட்டிருந்தது. அதில், வெடிக்காமல் இருந்த ஒரு பட்டாசை அருகில் இருந்த ஒருவர் காலால் உதைத்துள்ளார். அது மற்றொருவரைத் தாக்கி வெடித்ததில், அவர் தீவிரமாக காயமடைந்தார்.

உயிரிழந்தவர் அதே பகுதியைச் சேர்ந்த 45 வயதுடைய மூன்று பிள்ளைகளின் தந்தை என அடையாளம் காணப்பட்டுள்ளார்.

இவரின் சடலம் தொடர்பான பிரேத பரிசோதனை கந்தளாய் சட்ட வைத்திய அதிகாரியால் மேற்கொள்ளப்பட்டுள்ளது. சம்பவம் தொடர்பாக தம்பலகாமம் பொலிஸார் மேலதிக விசாரணைகளை முன்னெடுத்து வருகின்றனர்.