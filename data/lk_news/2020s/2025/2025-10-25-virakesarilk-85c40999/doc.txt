களு கங்கையில் நீர்மட்டம் உயர்வு : இரத்தினபுரி, மில்லகந்த பகுதிகளுக்கு வெள்ள அபாய எச்சரிக்கை!

களு கங்கையின் நீர்மட்டம் உயர்வடைந்துள்ளதன் காரணமாக, இரத்தினபுரி மற்றும் மில்லகந்த பகுதிகளை அண்டிய மக்களுக்கு வெள்ள அபாய எச்சரிக்கை விடுக்கப்பட்டுள்ளதாக நீர்ப்பாசன திணைக்களம் அறிவித்துள்ளது.

களு கங்கையின் நீர்மட்டம் தற்போது அவதானம் செலுத்த வேண்டிய நிலைமையை எட்டியுள்ளது. இதனால், களு கங்கையை அண்டிய பகுதிகளில் வசிக்கும் மக்கள் மிகவும் அவதானத்துடன் செயற்படுமாறு நீர்ப்பாசன திணைக்களம் அறிவுறுத்தியுள்ளது.

குறிப்பாக இரத்தினபுரி மற்றும் மில்லகந்த ஆகிய தாழ்வான பகுதிகளில் வாழும் மக்கள், நிலைமையைக் கூர்ந்து அவதானிப்பதுடன், அவசரகால நடவடிக்கைகளுக்குத் தயாராகுமாறும் கேட்டுக்கொள்ளப்பட்டுள்ளனர்.

வெள்ள அச்சுறுத்தல் உள்ள இந்த இரண்டு பகுதிகளையும் அண்மித்த மக்கள் பாதுகாப்பு உறுதி செய்யப்படுவதற்கு தேவையான நடவடிக்கைகளை மேற்கொள்ளுமாறு அறிவுறுத்தப்படுகின்றனர்.

மழை தொடரும் பட்சத்தில் நீர்மட்டம் மேலும் அதிகரிக்கக்கூடும் என்பதால், பொது மக்கள் அதிகாரிகளின் அறிவுறுத்தல்களைப் பின்பற்றுவது அவசியமாகும்.