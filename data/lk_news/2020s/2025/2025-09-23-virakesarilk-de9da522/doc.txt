எம்பிலிபிட்டிய பகுதியில் வீதி விபத்து : ஒருவர் பலி!

எம்பிலிபிட்டிய பொலிஸ் பிரிவுக்குட்பட்ட எம்பிலிபிட்டிய - நோனாகம வீதியில் உள்ள சுதுபாலம எனும் பாலத்திற்கு அருகில் ஏற்பட்ட விபத்தில் ஒருவர் உயிரிழந்துள்ளார்.

எம்பிலிபிட்டியவிலிருந்து நோனாகம நோக்கிச் சென்ற லொறி, எதிர் திசையில் இருந்து வந்த முச்சக்கர வண்டியுடன் மோதி விபத்துக்குள்ளானது.

விபத்தில் முச்சக்கர வண்டியின் சாரதி காயமடைந்து எம்பிலிபிட்டிய வைத்தியசாலையில் அனுமதிக்கப்பட்டு சிகிச்சை பெற்று வந்த நிலையில் உயிரிழந்துள்ளார்.