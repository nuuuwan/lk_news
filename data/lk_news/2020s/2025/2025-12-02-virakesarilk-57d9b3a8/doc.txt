வெள்ளத்தால் பாதிக்கப்பட்ட மக்களை பாதுகாப்பான இடங்களுக்கு குடியமர்த்த வேண்டும் - கொழும்பு பேராயர் கர்தினால் மெல்கம் ரஞ்சித்

நாட்டில் நிலவிய சீரற்ற வானிலை காரணமாக ஏற்பட்ட வெள்ளத்தால் பாதிக்கப்பட்ட மக்களை தண்ணீர் புகாத  பாதுகாப்பான இடங்களுக்கு குடியமர்த்த வேண்டும் என கொழும்பு பேராயர் கர்தினால் மெல்கம் ரஞ்சித் தெரிவித்துள்ளார்.

கம்பஹா மாவட்டத்தில் உள்ள உஸ்வெட்டகெய்யாவ பகுதியில் வெள்ளத்தால் பாதிக்கப்பட்ட மக்களை பார்வையிட சென்ற போதே கொழும்பு பேராயர் கர்தினால் மெல்கம் ரஞ்சித் மேற்கண்டவாறு தெரிவித்துள்ளார்.

இலங்கையில் அடிக்கடி மழை பெய்கிறது. எனவே, பாதிக்கப்படக்கூடிய பகுதிகளில் உள்ள மக்களுக்குப் பாதுகாப்பான தங்குமிடம் தேவை. அவர்கள் பாதுகாப்பான இடங்களில் மீண்டும் குடியமர்த்தப்பட வேண்டும்.

இது தொடர்பில் நடவடிக்கை எடுக்குமாறு சம்பந்தப்பட்ட அதிகாரிகளுக்கு கொழும்பு பேராயர் கர்தினால் மெல்கம் ரஞ்சித் வலியுறுத்தியுள்ளார்.