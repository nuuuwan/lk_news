இலங்கை வங்கி ஊழியர் சங்கத்தினால் மட்டக்களப்பில்  "தீப்பந்த எதிர்ப்பு" ஆர்ப்பாட்டம்!!

அரச வங்கிகள் அனைத்திலும் தீர்க்கப்படாதுள்ள பிரச்சினைகளுக்கு எதிராக மட்டக்களப்பில் 03ஆம் திகதி வெள்ளிக்கிழமை மாலை "தீப்பந்த எதிர்ப்பு" ஆர்ப்பாட்டமொன்று முன்னெடுக்கப்பட்டது.

அரச வங்கிகள் அனைத்திலும் தீர்க்கப்படாதுள்ள பிரச்சினைகள் காணப்பட்டு வரும் நிலையில் தொழிற்சங்க நடவடிக்கைகளை தீவிரப்படுத்தும் முகமாக மாவட்ட மட்டத்தில் வெள்ளிக்கிழமை (03) திகதி மாலை மட்டக்களப்பு காந்தி பூங்கா முன்பாக "தீப்பந்த எதிர்ப்பு" ஆர்ப்பாட்டம் முன்னெடுக்கப்பட்டுள்ளது.

நாடளாவிய ரீதியில் இன்றைய தினம் யாழ்ப்பாணம், மட்டக்களப்பு, திருகோணமலை, இரத்தினபுரி மற்றும் மாத்தளை மாவட்டம் உள்ளிட்ட நகரங்களில் மாலை 6.00 மணி முதல் இலங்கை வங்கி ஊழியர் சங்கத்தினால் "தீப்பந்த எதிர்ப்பு" ஆர்ப்பாட்டங்கள் முன்னெடுக்கப்பட்டமையும் குறிப்பிடத்தக்கது.