ගෙලිඔය අනතුරකින් කතක් මරුට:දෙකක් රෝහලට

පේරාදෙණිය ගෙලීඔය කරමඩ ප්‍රදේශයේදී සිදුවූ රිය අනතුරකින් කාන්තාවක් එම ස්ථානයේදී මියගොස් තවත් පුද්ගලයකු සහ කුඩා දැරියක තුවාල ලබා පේරාදෙණිය ශික්ෂණ රෝහලට ඇතුළත් කොට ඇති බව පොලිසිය කියයි.

අනතුරින් මියගොස් ඇත්තේ ගෙලිඔය කරමඩ ප්‍රදේශයේ පදිංචි කාරණීයක වූ තක්ෂිලා රත්නායක (35) නැමැති එක් දරු මවකි.

නුවරඑළියේ සිට කොළඹ බලා ධාවනය වෙමින් තිබූ පුද්ගලික බස් රථයක් වේගය පාලනය කර ගැනීමට නොහැකිව බාරය නවතා තිබූ ත්‍රී රෝද රථයක ගැටී නිවසකට සහ වෙළඳ සැලකට කඩා වැදී ඇති අතර එම වෙළඳසලේ සිටි කාන්තාව සහ කුඩා දරුවා සහ ත්‍රීරෝද රථයේ රියදුරුද එහි ගැටී ඇති බව පොලිසිය කියයි.