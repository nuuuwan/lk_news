அரசாங்கத்திற்கு பெருந்தொகையான நிதி இழப்பு

புவிச்சரிதவியல் அளவை மற்றும் சுரங்கப் பணியகம் அரசுரிமையை சரியான முறையில் அறவிடாமையால் அரசாங்கத்திற்கு பெருந்தொகையான நிதி இழப்பு ஏற்பட்டிருப்பது கோப் குழுவில் தெரியவந்தது.

பாராளுமன்ற உறுப்பினர் நிஷாந்த சமரவீர தலைமையில் இடம்பெற்ற அரசாங்க பொறுப்பு முயற்சிகள் பற்றிய குழுக்கூட்டத்தின் போதே இந்த விடயம் தெரியவந்துள்ளது.

சிலாபம் பெருந்தோட்ட நிறுவனத்துக்குச் சொந்தமான புத்தளம், முக்குத்தொடுவாவ தோட்டத்தில் மணல் அகழ்வுக்காக தனியார் நிறுவனத்திற்கு 2023 ஆம் ஆண்டு டிசம்பர் முதல் 2024 செப்டெம்பர் மாதம் வரையில் அகழ்வு பணிக்கான அனுமதிப் பத்திரம் வழங்கப்பட்டுள்ளது.

ஒப்பந்தக்காரரினால் 36,531 முதல் 45,561 கியூப் வரையிலான மணல் அகற்றப்பட்டுள்ளபோதிலும், 1,564 கியூப் மணலுக்கு மாத்திரமே அரசுரிமையாக 6 லட்சத்து 86,464 ரூபாய் செலுத்தப்பட்டிருப்பதாக கணக்காய்வாளர் நாயகம் சுட்டிக்காட்டினார்.

அதற்கமைய 12 மில்லியன் ரூபாவுக்கும் அதிகமான அரசுரிமை இழக்கப்பட்டிருப்பதாக கோப் குழுவினால் சுட்டிக்காட்டப்பட்டுள்ளது. (a)