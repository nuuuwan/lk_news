இலஞ்சம் பெற்ற உள்நாட்டு இறைவரித் திணைக்களத்தின் பிரதி ஆணையாளர் பிணையில் விடுதலை

8,000 ரூபாவை இலஞ்சமாக பெற்ற போது இலஞ்சம் மற்றும்  ஊழல் குற்றச்சாட்டுகளை விசாரிக்கும் ஆணைக்குழு அதிகாரிகளால் கைது செய்யப்பட்ட உள்நாட்டு இறைவரித் திணைக்களத்தின் பிரதி ஆணையாளர் கே.சி.கே. குமார இன்று செவ்வாய்க்கிழமை (22) பிணையில் விடுதலை செய்யப்பட்டுள்ளார்.

தலா 10 இலட்சம் பெறுமதியான இரண்டு சரீரப் பிணையில் கொழும்பு மேலதிக நீதவான் ஹர்ஷன கெக்குனாவல அவரை பிணையில் விடுவித்துள்ளார்.

அத்துடன், நடைபெற்றுவரும் விசாரணையில் தலையிட வேண்டாம் எனவும் நீதிமன்றம் கடும் நிபந்தனைகளை விதித்துள்ளது.

2025 ஆம் ஆண்டுக்கான வரி அனுமதிச் சான்றிதழை வழங்குவதற்காக தொழிலதிபர் ஒருவரிடம் 100,000 ரூபாவை இலஞ்சமாக  கோரியுள்ளார்.

அவர் பின்னர் அந்த தொகையை 50,000 ரூபாவாக குறைத்துள்ளதோ, இம்மாதம் 3 ஆம் திகதி 42,000 ரூபாவை இலஞ்சமாகப் பெற்றுள்ளார்.

தொழிலதிபர்  அளித்த முறைப்பாட்டை தொடர்ந்து,  இலஞ்சம் மற்றும்  ஊழல் குற்றச்சாட்டுகளை விசாரிக்கும் ஆணைக்குழு நடத்திய சோதனை நடவடிக்கையின் போது மீதி தொகையான 8,000 ரூபாவை பெற்ற போது கையும் களவுமாக கைது செய்யப்பட்டுள்ளார்.