එයාර් ඉන්දියා ගුවන් අනතුර සම්බන්ධයෙන් බොයිං සමාගමට නඩු

ජුනි මාසයේදී අනතුරට ලක් වූ එයාර් ඉන්දියා ජෙට් යානයකින් මියගිය මගීන් හතර දෙනෙකුගේ පවුල්වල සාමාජිකයන්, ගුවන් යානා නිෂ්පාදක බෝයිං සහ ගුවන් යානා කොටස් නිෂ්පාදක හනිවෙල් සමාගම්වලට එරෙහිව ඇමරිකා එක්සත් ජනපදයේ නඩුවක් ගොනු කර ඇති අතර, සමාගම්වල නොසැලකිලිමත්කම ඊට හේතු වී ඇති බව නඩුුව ගොනු කරමින් ඔවුන් සඳහන් කරයි.

අඟහරුවාදා ගොනු කරන ලද නඩුවේ සඳහනව ඇත්තේ දෝෂ සහිත ඉන්ධන ස්විචයන් අනතුරට හේතු වූ බවත්, ගුවන් යානයේ සැලසුමේ අවදානම් පිළිබඳව දැන සිටියද සමාගම් "කිසිවක්" නොකළ බවත්ය.

ලන්ඩන් ගැට්වික් බලා පිටත් වූ එයාර් ඉන්දියා 171 ගුවන් යානය, බෝයිං 787 යානය අහමදාබාද් සිට ගුවන් ගත වී ටික වේලාවකට පසු කඩා වැටී 260 දෙනෙකු මිය ගියේය.

යානය බිමෙන් පිටත් වූ මොහොතේ සිට එන්ජින්වලට ඉන්ධන ස්වච් විසන්ධි කර ඇති බව මූලික පරීක්ෂණයකින් හෙළි වීමෙන් පසු ඉන්ධන ස්විචයන් විමර්ශකයින්ගේ අවධානයට ලක් වී තිබේ.