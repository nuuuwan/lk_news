வலப்பனையில் பஸ் விபத்து ; தெய்வாதீனமாக உயிர் தப்பிய 28 பயணிகள்!

வலப்பனை பகுதியில் பயணித்த தனியார் பஸ் ஒன்று வீதியை விட்டு விலகி விபத்துக்குள்ளானதில் பஸ்ஸுக்கு  பலத்த சேதம் ஏற்பட்டுள்ளது.

நுவரெலியா- வலப்பனை பிரதான வீதியின் மஹ ஊவா பகுதியில் திங்கட்கிழமை (29) இந்த விபத்து இடம் பெற்றுள்ளது.

வலப்பனை பகுதியில் உள்ள மண் மேட்டு ஒன்றில் பஸ் மோதி விபத்துக்குள்ளானதாக வலப்பனை பொலிஸார் தெரிவித்தனர்.

பஸ்ஸில் ஏற்பட்ட  தொழில்நுட்பக் கோளாறு காரணமாகவே இவ்விபத்து ஏற்பட்டிருக்கலாம் எனப் பொலிஸார் கருதுகின்றனர்.