தங்காலை சம்பவம் ; “புவக்தண்டாவே சனா”வுக்கும் லொறியின் சாரதிக்கும் நீதிமன்றம் பிறப்பித்த உத்தரவு!

தங்காலை சீனிமோதர பகுதியில் ஐஸ் மற்றும் ஹெரோயின் போதைப்பொருட்கள் கண்டுபிடிக்கப்பட்ட சம்பவத்துடன் தொடர்புடைய “புவக்தண்டாவே சனா” என்பவரையும் போதைப்பொருளை கடத்த பயன்படுத்தப்பட்ட லொறியின் சாரதியையும் எதிர்வரும் 27 ஆம் திகதி வரை மீண்டும் விளக்கமறியலில் வைக்குமாறு தங்காலை நீதவான் நீதிமன்றம் உத்தரவிட்டுள்ளது.

தங்காலை சீனிமோதர பகுதியில் உள்ள பழைய வீடொன்றிலிருந்து கடந்த செப்டெம்பர் 22ஆம் திகதி இரண்டு சடலங்கள் மீட்கப்பட்டதோடு, வீட்டிற்கு அருகில் நிறுத்திவைக்கப்பட்டிருந்த லொறியிலிருறந்து ஐஸ் மற்றும் ஹெரோயின் போதைப்பொருட்கள் ஆகியவை கண்டுபிடிக்கப்பட்டன.

இது தொடர்பில் பொலிஸாரால் மேற்கொள்ளப்பட்ட விசாரணையில் “புவக்தண்டாவே சனா” என்பவரும் லொறியின் சாரதியும் பொலிஸாராலட கைதுசெய்யப்பட்ட நிலையில் நீதிமன்ற உத்தரவின் கீழ் தொடர்ந்து விளக்கமறியலில் வைக்கப்பட்டுள்ளமை குறிப்பிடத்தக்கது.