ஃப்ரைட்டோஸ் WebCargo தளத்துடன் ஸ்ரீலங்கன் ஏர்லைன்ஸின் சரக்கு விமானப் பிரிவு இணைப்பு

ஸ்ரீலங்கன் ஏர்லைன்ஸ் நிறுவனத்தின் சரக்கு விமானப் பிரிவு, சர்வதேச சரக்கு முன்பதிவு மற்றும் கட்டண தளமான ஃப்ரைட்டோஸ் நிறுவனத்தின் WebCargo வில் இணைந்துள்ளது.

இதன் மூலம் உலகம் முழுவதும் உள்ள 10 ஆயிரத்திற்கும் மேற்பட்ட விமான சரக்கு அனுப்பும் நிலையங்களுடன் நேரடியாக அணுகி, விலை கேள்வி, முன்பதிவு செய்தல், உடனடி கட்டண பரிமாற்றம் ஆகியவற்றை முன்னெடுக்க முடியும்.

இது குறித்து கருத்து தெரிவித்த ஸ்ரீலங்கன் ஏர்லைன்ஸ் நிறுவனத்தின் விமான சரக்கு பிரிவு தலைவர் சமிந்த பெரேரா,

ஃப்ரைட்டோஸ் நிறுவனத்தின்  WebCargo தளத்தில் இணைந்து, நாங்கள் முன்பதிவுகளை டிஜிட்டல் முறைப்படுத்துவதோடு, ஆயிரக்கணக்கான புதிய வாடிக்கையாளர்களை எங்களது சேவைக்கு இணைத்துக்கொள்ள முடியும்.

ஃப்ரைட்டோஸ் -இன் விலை நிர்வாகம் மற்றும் கொள்முதல் கருவிகள் மூலம் நமது சேவை, சரக்கு வாங்கும் முக்கிய கட்டத்தில் வெளிப்படையாகும் என்றார்.

ஸ்ரீலங்கன் ஏர்லைன்ஸின் விமான சரக்குப் பிரிவு இப்போது, இந்தியா மற்றும் கொழும்பு உள்ளிட்ட தென் ஆசிய வர்த்தக பாதைகளில் முக்கியமான திறன் கொண்ட ஒரு முக்கிய இடமாக எங்கள் டிஜிட்டல் வலையமைப்பில் இணைகிறது.

மேலும், WebCargo Pay மூலம், சர்வதேச விமான போக்குவரத்து சங்கத்தின் அங்கீகாரம் இல்லாத சிறு மற்றும் நடுத்தர சரக்கு அனுப்பல் நிலையங்களுக்கும் விமான நிறுவன கடன் வரிகள் அல்லது வங்கிக் காப்பீடுகள் இல்லாமல் ஸ்ரீலங்கன் ஏர்லைன்ஸின் சரக்கு விமான பிரிவு சேவையை பயன்படுத்தும் வாய்ப்பு வழங்கப்படுகிறது.