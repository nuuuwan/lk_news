பங்களாதேஷின் டாக்கா மற்றும் பிற பகுதிகளில் நிலநடுக்கம்

பங்களாதேஷின் டாக்கா மற்றும் பிற பகுதிகளில் இன்று ஞாயிற்றுக்கிழமை (21) பிற்பகல் லேசான நிலநடுக்கம் பதிவாகியுள்ளதாக சர்வதேச ஊடகங்கள் செய்தி வெளியிட்டுள்ளன.

மதியம் 12:09 மணிக்கு 4.0 ரிச்டர் அளவில் நிலநடுக்கம் பதிவானதாக வளிமண்டலவியல் திணைக்களம் அறிக்கை வெளியிட்டுள்ளது.

டாக்காவின் அகர்கானில் உள்ள நில அதிர்வு நிலையத்திலிருந்து வடகிழக்கே 185 கிலோமீற்றர் தொலைவில் நிலநடுக்கத்தின் மையம் இருந்ததாக வளிமண்டலவியல் திணைக்களம் தெரிவித்துள்ளது.

பங்களாதேஷை தாக்கிய 4 ரிச்டர் அளவிலான நிலநடுக்கத்திற்குப் பின்னர் இந்தியாவின் மேகாலயாவில் நிலநடுக்கம் உணரப்பட்டுள்ளது.

மேகாலயாவில் எந்த சேதமோ அல்லது உயிரிழப்புகளோ ஏற்பட்டதாக உடனடி தகவல்கள் எதுவும் இல்லை என அதிகாரிகள் தெரிவித்துள்ளனர்.

இதற்கிடையில், இந்தியாவின் குஜராத்தில், கட்ச் மாவட்டத்தில் 3.1 ரிக்டர் அளவிலான நிலநடுக்கம் ஏற்பட்டதாக நிலநடுக்க ஆராய்ச்சி நிறுவனம் தெரிவித்துள்ளது.