மலேசிய முன்னாள் பிரதமருக்கு எதிரான மேல்முறையீடு நிராகரிப்பு

மலேசியாவில் முன்னாள் பிரதமர் நஜிப் ரசாக்கிற்குச் (Najib Razak) சாதகமாக உச்சநீதிமன்றம் இன்று தீர்ப்பு வழங்கியிருக்கிறது.

அவர் தம்மை வீட்டுக் காவலில் வைப்பதற்கு அனுமதி வழங்கும் அரச ஆவணம் இருப்பதாகச் சொல்கிறார்.

அந்த ஆவணத்தை அவர் கோர முடியாது என்று சொல்லி அரசுத் தரப்பு வழக்குத் தொடுத்தது. உச்சநீதிமன்றம் அரசுத் தரப்பின் வாதத்தை நிராகரித்துவிட்டது.

நஜிப் அந்த அரச ஆவணம் உண்மையானதா என்பது குறித்துத் தொடர்ந்து உயர் நீதிமன்றத்தில் வழக்காடலாம் என்று உச்சநீதிமன்றம் தீர்ப்பளித்துள்ளது. நஜிப் 1MDB ஊழல் தொடர்பாக 2022ஆம் ஆண்டு ஆகஸ்ட் மாதத்திலிருந்து சிறையில் இருக்கிறார்.