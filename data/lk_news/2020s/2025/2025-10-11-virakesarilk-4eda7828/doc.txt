கிணற்றிலிருந்து முதியவரின் சடலம் மீட்பு!

இரத்தினபுரி, கலவானை, வெத்தாகல பிரதேசத்தில் அமைந்துள்ள தோட்டம் ஒன்றில் உள்ள கிணற்றிலிருந்து இன்று சனிக்கிழமை (11) பிற்பகல் முதியவரின் சடலம் மீட்கப்பட்டுள்ளதாக கலவானை பொலிஸார் தெரிவித்தனர்.

முதியவர் வெள்ளிக்கிழமை (10) இரவு வீட்டிலிருந்து வெளியே சென்றுள்ள நிலையில் மீண்டும் வீடு திரும்பாமல் இருந்துள்ளார்.

இதனால் முதியவரின் உறவினர்கள் அவரை தேடும் பணியில் ஈடுபட்ட போது கிணற்றிலிருந்து சடலத்தை கண்டுபிடித்துள்ள நிலையில் உடனடியாக பொலிஸாருக்கு தகவல் வழங்கியுள்ளனர்.

இதனையடுத்து சம்பவ இடத்திற்கு விரைந்த பொலிஸார் கிணற்றிலிருந்து சடலத்தை மீட்டு பிரேத பரிசோதனைக்காக அனுப்பி வைத்துள்ளனர்.