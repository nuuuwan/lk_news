களனிவெளி மார்க்கத்தின் ரயில் சேவைகள் கொஸ்கம வரை மட்டுப்பாடு

களனிவெளி மார்க்கத்தின் ரயில் சேவைகள் கொஸ்கம ரயில் நிலையம் வரை மட்டுப்படுத்தப்பட்டுள்ளதாக ரயில் கட்டுப்பாட்டு அறை அறிவித்துள்ளது.

அவிசாவளை, புவக்பிட்டியவில் நேற்று திங்கட்கிழமை  (08) மாலை ரயில் ஒன்று தடம் புரண்டதால் இந்த தீர்மானம் எடுக்கப்பட்டுள்ளது.

கொழும்பிலிருந்து அவிசாவளை நோக்கி பயணித்த ரயில் ஒன்று புவக்பிட்டிய மற்றும் அவிசாவளை ரயில் நிலையங்களுக்கு இடையில் நேற்றையதினம் மாலை தடம் புரண்டதாக ரயில் திணைக்களம் தெரிவித்துள்ளது.

அதன்படி, களனிவெளி மார்க்கத்தினூடான ரயில் சேவைகள் கொஸ்கம வரை மட்டுப்படுத்தப்பட்டுள்ளதாக ரயில் திணைக்களம் தெரிவித்துள்ளது.