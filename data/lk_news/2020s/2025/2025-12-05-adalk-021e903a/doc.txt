ආර්ථික පුනර්ජීවනයට ශක්තිමත් සහයෝගයක් - බැංකු සංගමය

ශ්‍රී ලංකා මහ බැංකුවේ (CBSL) අධිපතිවරයා සමඟ පැවති සාකච්ඡාවකදී ශ්‍රී ලංකා බැංකු සංගමය (SLBA) දිට්වා සුළි කුණාටුවෙන් සිදු වූ හානිය හේතුවෙන් රටේ ආර්ථිකය පුනර්ජීවනය සඳහා පූර්ණ සහයෝගය ලබා දෙන බව ප්‍රකාශ කර ඇත.

පුද්ගලයින්ට, කුඩා ව්‍යාපාරවලට සහ විශාල සමාගම්වලට ඇති බලපෑම හඳුනා ගැනීම සඳහා බැංකු හරහා සවිස්තරාත්මක බලපෑම් තක්සේරුවක් දැනටමත් ආරම්භ කර ඇති බවත්, බලපෑමට ලක් වූ ගනුදෙනුකරුවන්ට ඔවුන්ගේ අදාළ බැංකු ශාඛා කළමනාකරුවන් සමඟ කතා කිරීමට දිරිමත් කරන බවත් සංගමය නියෝජනය කරන බැංකු  කාශ කළේය.

මෙම තක්සේරුවේ සොයාගැනීම් අනුව, දිට්වා සුළි කුණාටුවෙන් බලපෑමට ලක් වූ පුද්ගලයින්ට සහ ව්‍යාපාරවලට ප්‍රමාදයකින් තොරව යථාතත්ත්වයට පත්වීමට සහය වීමට ආපදා ණය සහන පැකේජයක් හරහා සුදුසු මූල්‍ය ආධාර ලබාදීමට බැංකු එකග විය. නියාමනය කරන ලද ක්ෂේත්‍රයක් ලෙස, සියලුම සහන පියවර මහ බැංකූව සමඟ සාකච්ඡා කරනු ඇත.

බහුපාර්ශ්වික සංවර්ධන ආයතන සමඟ හවුල්කාරිත්වයෙන් රජය විසින් ආරම්භ කළ හැකි ආර්ථික සහන වැඩසටහන් සඳහා ක්‍රියාකාරීව සහභාගී වීමට බැංකු සූදානම් බවද මෙහි දී තහවුරු කරන ලදී.

මීට අමතරව, බලපෑමට ලක් වූ ණයගැතියන්ට ආපසු ගෙවීමට වැඩි කාලයක් ලබා දීම සඳහා, ශක්‍ය අවස්ථාවන්හිදී රන් ණය වෙන්දීසි ක්‍රියාවලිය ප්‍රමාද කිරීමේ හැකියාව එක් එක් බැංකු විසින් සමාලෝචනය කරන බවද SLBA පැවසීය.

මෑතකදී ඇති වූ කොවිඩ්-19 වසංගතය සහ 2022 ආර්ථික අර්බුදය ඇතුළුව, අර්බුදකාරී කාලවලදී ආර්ථික පුනර්ජීවනය සහ ජාතිය ගොඩනැගීමට සහාය වීමට බැංකු අංශය සැමවිටම ඉදිරියට පැමිණ ඇති බව SLBA සඳහන් කළ අතර, වත්මන් අර්බුදය තුළද එසේ කිරීමට ප්‍රතිඥා දුන්නේය.

ශ්‍රී ලංකා බැංකු සංගමය රටේ බැංකු 29 ක සාමාජිකත්වයක් ඇති සියලුම බලපත්‍රලාභී වාණිජ බැංකු සහ බලපත්‍රලාභී විශේෂිත බැංකුවල නියෝජිත ආයතනයයි.