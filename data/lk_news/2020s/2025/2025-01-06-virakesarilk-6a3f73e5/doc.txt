மலேசிய நடிகர் கதிரவென் நடிக்கும் ' கண்நீரா ' படத்தின் இசை வெளியீடு

மலேசியா வாழ் தமிழரான நடிகர் கதிரவென் கதையின் நாயகனாக முதன்மையான கதாபாத்திரத்தில் நடித்திருக்கும் ' கண்நீரா ' எனும் திரைப்படத்தின் இசை வெளியீடு சென்னையில் சிறப்பாக நடைபெற்றது. இந்நிகழ்வில் நடிகர் ரோபோ சங்கர் இயக்குநர்கள் பேரரசு ,ஆர். வி. உதயகுமார் -தயாரிப்பாளர்/ விநியோகஸ்தர் கே .ராஜன் ஆகியோர் சிறப்பு அதிதிகளாக பங்கு பற்றினர்.

அறிமுக இயக்குநர் கதிரவென் இயக்கத்தில் உருவாகி இருக்கும் ' கண்நீரா' எனும் திரைப்படத்தின் கதிரவென், சாந்தினி கவுர், மாயா கிளம்மி, நந்தகுமார், என் கே ஆர் உள்ளிட்ட பலர் நடித்திருக்கிறார்கள். ஏகணேஷ் நாயர் ஒளிப்பதிவு செய்திருக்கும் இந்த திரைப்படத்திற்கு ஹரி மாறன் இசையமைத்திருக்கிறார். இந்த திரைப்படத்தை உத்ரா புரொடக்ஷன்ஸ் மற்றும் மோர் ஃபோர் புரொடக்ஷன் நிறுவனம் சார்பில் நிறுவனங்கள் இணைந்து தயாரித்திருக்கிறது.

விரைவில் வெளியாகவிருக்கும் இந்த திரைப்படத்தின் இசை வெளியீட்டு விழா நிகழ்வில் பங்கு பற்றி படத்தின் இயக்குநர் பேசுகையில், '' இந்த திரைப்படத்தை முழுவதும் மலேசியாவில் உருவாக்கியிருக்கிறோம்.

இதற்கு என் மனைவி கௌசல்யா தான் கதை எழுதினார். அவர்தான் இயக்குவதாக இருந்தது. பிறகு சில காரணங்களால் நான் இயக்கியிருக்கிறேன். அனைத்து தரப்பு ரசிகர்களும் ரசிக்கும் வகையில் இப்படத்தை உருவாக்கி இருக்கிறோம். இப்படத்திற்கு அனைவரும் ஆதரவு தர வேண்டும் என கேட்டுக்கொள்கிறேன்''' என்றார்.

படத்தைப் பற்றி இயக்குநர் பிரத்யேகமாக பேசுகையில், '' கண்ணுக்குள் இருக்கிற நீர் போல என்பதுதான் இப்படத்தின் தலைப்புக்கான பொருள். காதல் என்றாலே கண்ணீருக்கு பஞ்சம் இருக்காது. அதே தருணத்தில் இப்படத்தின் நாயகி ஏற்றிருக்கும் கதாபாத்திரத்தின் பெயரும் நீரா. அதனால் இந்தத் திரைப்படத்திற்கு 'கண் நீரா' என பெயரிட்டிருக்கிறோம். இது காதலை இன்னிசையுடன் சொல்லி இருக்கும் படைப்பு '' என்றார்.