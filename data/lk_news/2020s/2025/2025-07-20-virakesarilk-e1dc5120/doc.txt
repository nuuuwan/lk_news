யாழ்ப்பாண மனித புதைகுழி - அனுரகுமார அரசாங்கத்திற்கு ஒரு சோதனை

யாழ்மாவட்டத்தில் கண்டுபிடிக்கப்பட்டுள்ள சர்வதேச சமூகத்தினதும் உள்நாட்டினதும் கவனத்தை ஈர்த்துள்ள மனித புதைகுழி தமிழ்மக்களின் துயரங்களிற்கு தீர்வை காண்போம் என்ற அனுரகுமாரதிசநாயக்க அரசாங்கத்தின் வாக்குறுதியை சோதனை செய்யும் விடயமாக மாறியுள்ளது

முன்னைய போர்பூமியான யாழ்ப்பாணத்தின் புறநகர் பகுதியில் அமைந்துள்ள செம்மணியில் உள்ள இந்துமயானத்தில் தகனமேடையொன்றை அமைப்பதற்கான நடவடிக்கைகளில் கடந்த பெப்ரவரி மாதம் தொழிலாளர்கள் ஈடுபட்டுக்கொண்டிருந்தவேளை அவர்கள் மனித எலும்புகளை கண்டனர்.அவர்கள் இது குறித்து உடனடியாக அதிகாரிகளிற்கு தெரிவித்தனர்.யாழ்ப்பாண நீதவான்நீதிமன்றம் அந்த இடத்தில் அகழ்வை மேற்கொள்ளுமாறும் விசாரணைகளை முன்னெடுக்குமாறும் உத்தரவிட்டது.

யாழ்ப்பாணப் பல்கலைக்கழக மாணவர்களின் உதவியுடன் ஒரு மூத்த தொல்பொருள் ஆய்வாளர் மற்றும் நீதித்துறை மருத்துவ அதிகாரிகள் (தடயவியல் நோயியல் நிபுணர்கள் மற்றும் தடயவியல் மானுடவியலில் நிபுணத்துவம் பெற்றவர்கள் ) அடங்கிய நிபுணர்கள் குழு தற்போது  பாதுகாக்கப்பட்டுள்ள இடத்தை அகழ்வாராய்ச்சி செய்து வருகிறது.

குழந்தைகளின்  என கருதப்படுபவை உட்பட 65 எலும்புக்கூடுகள் இதுவரை மீட்கப்பட்டுள்ளனஇ பாடசாலை பைகளும் தனிப்பட்ட உடமைகளும் மீட்கப்பட்டுள்ளன என இந்த விடயம் குறி;து நன்கறிந்த வட்டாரங்கள் தெரிவித்தன.

நாளாந்தம் பெருமளவு எலும்புக்கூடுகள் மீட்கப்படுகின்றன என்ற தலைப்பு செய்திகளின் மத்தியில் மீட்கப்படும் எலும்புக்கூடுகளின் எண்ணிக்கை அதிகரித்து வருவது உள்ளுர்மக்களிற்கு இ குறிப்பாக காணாமல்போனவர்களின் உறவுகளிற்கு வேதனையை ஏற்படுத்தியுள்ளது.இவர்கள் பல வருடங்களாக காணமல்போன தங்களின்உ றவுகள் குறித்த உண்மையை தேடிவருகின்றனர்.

இது தொடர்பான அவர்களின் மன உறுதி இன்றுவரை தொடர்கின்றது.விடுதலைப்புலிகளை இலங்கை இராணுவம் தோற்கடித்ததை தொடர்ந்து இரத்தக்களறி மிக்க உள்நாட்டு யுத்தம் முடிவிற்கு வந்து 16 வருடங்களான பின்னரும்.

1996ம் ஆண்டு தனது 21 வயது சகோதரன் இராணுவத்தினரால் கைதுசெய்யப்பட்ட தருணத்திலிருந்து அவரை தேடுவதிலேயே பொன்னம்பலம் ஆறுமுகசாமி தனது காலத்தின் பெரும்பகுதியையும் சக்தியையும் செலவிட்டுள்ளார்.

'காணாமல்போன உறவுகளை தேடிவரும் நாங்கள் ஒவ்வொருவரும் எங்கள் மகன் மகள் சகோதரனுக்கு என்ன நடந்தது என்பதை அறியமுடியாத நிலையில் பெரும் துயரத்தை அனுபவிக்கின்றோம்இஎன யாழ்நகரில் வசிக்கும் 75 வயது ஆறுமுகசாமி தெரிவிக்கின்றார்.

காணாமல்போனவர்கள் எங்கிருக்கின்றார்கள் என்பது தெரியாமலுள்ள நிலையில் நகரத்திற்கு வெளியே மண்ணின் அடியில் மனித எச்சங்கள் புதைந்து கிடப்பதை பற்றிய செய்திகள் கவலையளிக்கின்றன.

தங்கள் அன்புக்குரியவர்கள் எங்காவது உயிருடன் இருப்பார்கள் அல்லது மிகமோசமான அச்சமான அவர்கள் உயிருடன் இருக்கமாட்டார்கள் என்ற உணர்வுகளிற்கு  இடையில் காணாமல்போனவர்களின் குடும்பங்கள் சிக்குண்டுள்ளன.

1990களின் பிற்பகுதியில் நீதிமன்றத்திற்கு அளித்த அதிர்ச்சியை ஏற்படுத்தும் வாக்குமூலத்தில் இலங்கை இராணுவீரரான சோமரட்ண ராஜபக்ச  செம்மணியில் 300 -400 உடல்கள் புதைக்கப்பட்டுள்ளன என தெரிவித்தார்.

இவர் 18வயது கிருஷாந்தி குமாரசுவாமி  பாலியல் வன்முறை படுகொலையில் தண்டனை விதிக்கப்பட்டவர்களில் ஒருவர்.

அவர் வெளியிட்ட தகவலை தொடர்ந்து அதிகாரிகள் 15 உடல்களை அப்பகுதியிலிருந்து மீட்டனர்.எனினும் இந்த விவகாரம் தீடிரென கைவிடப்பட்டது.

ஆகவே தற்போதைய செம்மணி அகழ்வுகள் எதுவரை முன்னோக்கி நகரும் என்பது அனுரகுமாரதிசநாயக்க அரசாங்கம் எவ்வளவு தூரம் விசாரணைகளை முன்னெடுக்க தயாராகவுள்ளது என்பதிலேயே தங்கியுள்ளது.

கடந்த வருட பொதுத்தேர்தலில் ஆளும் தேசிய மக்கள் சக்திக்கு தமிழர்கள் பெரும்பான்மையாக வாழும் வடக்குகிழக்கில் கிடைத்த பாரிய மக்கள் ஆணையை சுட்டிக்காட்டும் நீதியமைச்சர் ஹர்சன நாணயக்கார இந்த அரசாங்கம் தனித்துவமானது என தெரிவித்தார்.

இதன் அர்த்தம் என்னவென்றால் சிங்கள பெரும்பான்மையினத்தவர்களின் தெற்கையும் வடக்கையும் பிரித்த இனவாத அரசியல் முடிவிற்கு வந்துவிட்டது என்பதே என தெரிவித்த அவர் வடக்கினதும் தெற்கினதும் மக்கள் எங்களை தெரிவு செய்வதில் ஒன்றிணைந்துள்ளனர் போல தோன்றுகின்றது எனவும் அவர் குறிப்பிட்டார்.

முன்னைய அரசாங்கங்களை போல இல்லாமல் அந்த மக்களின் அபிலாசைகளை நிறைவேற்றுவது அவர்களின் நலன்களை உறுதி செய்வது  போன்ற முக்கிய கடப்பாடுகள் எங்களிற்குள்ளன என அவர் இந்து நாளிதழிற்கு தெரிவித்தார்.

பேரழிவு மரணங்கள் காணாமல்போதல்கள் மற்றும் இழப்புகளை அனுபவித்தவர்களின் குறைகளை நிவர்த்தி செய்வதற்கான முழுமையான அரசியல் விருப்பமும் உறுதிப்பாடும் திசநாயக்க அரசாங்கத்திடம் உள்ளதாக குறிப்பிட்ட ஹர்சன நாணயக்கார 1980களில் ஜேவிபியும் இவ்வாறு பாதிக்கப்பட்டது ஆகவே இதனை தீவிரமாக கருத்தில்கொண்டுள்ளோம் என குறிப்பிட்டார்.

உலகில் அதிகளவானவர்கள் காணாமல்போன நாடுகளில் ஒன்று இலங்கை என சர்வதேச மன்னிப்புச்சபை தெரிவிக்கின்றது.காணாமல்போதல் தொடர்பில் சுமார் 60இ000 முதல் 100இ000 வரையிலான முறைப்பாடுகள் உள்ளன. இதில் 1970 மற்றும் 1980களில் ஜேவிபியின் கிளர்ச்சியின் போது காணாமல்போனவர்கள் பற்றிய முறைப்பாடுகளும் உள்ளன.

வடபகுதியில் சமீபத்தில் மன்னாரிலும் முல்லைத்தீவிலும் மனித புதைகுழிகள் கண்டுபிடிக்கப்பட்டவேளை காணப்பட்டது போல ஒவ்வொரு முறை மனித புதைகுழிகள் கண்டுபிடிக்கப்படும்போதும் காணாமல்போனவர்களின் உறவினர்கள் கடும் மன அழுத்தங்களிற்குள்ளாகின்றனர்.நம்பிக்கை நம்பிக்கையின்மைக்கு இடையில் சிக்கிக்கொள்கின்றனர்.

காணாமல்போனவர்கள் குறித்து விசாரணை செய்ய  2016 ஆம் ஆண்டு மைத்ரிபால சிறிசேன - ரணில்  அரசாங்கத்தால் அமைக்கப்பட்ட காணாமல் போனோர் அலுவலகத்தின்  அரசாங்கம் தற்போது நாடு முழுவதும் 14 பாரிய புதைகுழிகள் குறித்து ஆராய்ந்து வருவதாக அதிகாரிகள் தெரிவித்தனர். "பணம் ஒரு பிரச்சினை அல்ல. நாணயக்கார கூறினார். ஜூன் 23 2025 நிலவரப்படி செம்மணியில் பணிக்காக  11.7 மில்லியன் நிதி ஒதுக்கப்பட்டுள்ளது என்றும் கூறினார்.

இலங்கையின் காணாமல்போனவர்கள் அலுவலக சட்டத்தின்படிஇந்த அலுவலகம் புதைகுழி விவகாரங்களில்  ஒரு பார்வையாளராகச் செயல்படும் அதிகாரத்தைக் கொண்டுள்ளது அதே நேரத்தில் நிர்வாகத்தில் ஆதரவான பங்கை வகிக்கிறது - அதாவது அரசிடமிருந்து வழக்குக்கான நிதி சீராகப் புழக்கத்தை உறுதி செய்தல் ஊடகங்களை அணுகுவதில் உள்ள சிக்கல்களில் தலையிடுதல் மற்றும் சாத்தியமான இடங்களில் பாதிக்கப்பட்டவர்களை அடையாளம் காண்பதில் உதவுதல்.

பாரிய மனித புதைகுழிகளை விசாரணை செய்வது மிகவும் சவாலான நடவடிக்கை என காணாமல்போனவர்களிற்கான அலுவலகத்தின் ஆணையாளர்களில் ஒருவரான மிராக் ரஹீம் தெரிவித்தார்.

அகழ்வு நடவடிக்கை என்பதே அழித்தலேஎலும்புக்கூடுகள் மனித எச்சங்களை கண்டுபிடிப்பதற்காக அந்த பகுதியை அழிக்கவேண்டும் தோண்டவேண்டும் மீண்டும் அதனை பழைய மாதிரி உருவாக்க முடியாது என தெரிவித்த அவர் மனித எச்சங்களை மீட்பது குறித்து மாத்திரம் நாங்கள் செலுத்தப்படுவதில்லை அந்த பகுதியிலிருந்து கிடைக்ககூடிய தகவல்கள் குறித்தும் கவனம் செலுத்தப்படும் என தெரிவித்தார்.

சர்வதேச அனுபவம் என்னவென்றால்--அத்தகைய முயற்சிக்கு தடயவியல் மானுடவியலாளர்கள் தடயவியல் தொல்பொருள் ஆராய்ச்சியாளர்கள் வரலாற்றாசிரியர்கள் குற்றவியல் வல்லுநர்கள் மரபியல் வல்லுநர்கள் மற்றும் பிறரை உள்ளடக்கிய பல்துறை குழு தேவை. "அந்த பகுதியில் காணப்படும் விடயங்களோடுவிசாரணையாளர்கள்   சாட்சிகளின் அறிக்கைகள் மற்றும் தளத்தைச் சுற்றியுள்ள நிகழ்வுகளையும் கருத்தில் கொள்கிறார்கள் ஏனெனில்  புதைகுழிகள் ஒரு நிகழ்வின் விளைவாக இருக்க வாய்ப்பில்லை. ஒரு குறிப்பிட்ட காலப்பகுதியில் பல நிகழ்வுகள் இருந்திருக்கலாம். எனவே உண்மையை நிறுவுவதற்கு விசாரணைகள் மற்றும் பகுப்பாய்விற்கான ஒருங்கிணைந்த அணுகுமுறை மிக முக்கியமானது இல்லையெனில் முரண்பாடான மற்றும் வழக்குக்கு ஒரு முடிவை வழங்காத பாதிக்கப்பட்டவர்களை அடையாளம் காண வழிவகுக்காத வெவ்வேறு அறிக்கைகள் நமக்குக் கிடைக்கும்" என்று மிராக் ரஹீம்  விளக்கினார்.

இந்த விவகாரத்திற்கு முடிவை காண்பதற்கு அரசியல் விருப்பம் அடிப்படையானது என்றாலும் தொழில்நுட்ப நிபுணத்துவமும் மிக முக்கியமானது என்று நிபுணர்கள் குறிப்பிட்டனர்.

முன்னதாக காணாமல் போனவர்களின்ஸ குடும்பங்கள் ஆர்வலர்கள் மற்றும் வழக்கறிஞர்கள் உள்ளிட்ட சமூகத்தினர் இந்த விஷயத்தைப் பற்றி அவ்வளவு அறிந்திருக்கவில்லை என்று காணாமல் போனவர்களின் குடும்பங்களுடன் இணைந்து பணியாற்றி அவர்களின் சார்பாக ஆஜரான வழக்கறிஞர் ரனிதா ஞானராஜா கூறினார். “ஆனால் இப்போது குவாத்தமாலா அர்ஜென்டினா ருவாண்டா போன்ற வெகுஜன புதைகுழிகளைக் கையாண்ட பிற சூழல்கள் உட்பட அதிக வெளிப்பாடு எங்களுக்குக் கிடைத்துள்ளது. வெகுஜன புதைகுழி தளங்களில் அகழ்வாராய்ச்சி மற்றும் தடமறிதலில் உள்ள உத்திகள் அமைப்புகள் சட்ட செயல்முறை சவால்கள் மற்றும் மாறுபட்ட அணுகுமுறைகள் குறித்து நாங்கள் அதிகம் அறிந்திருக்கிறோம்” என்று அவர் கூறினார்

மரபணுதரவுத்தளம் இல்லாதது   போன்ற சில சவால்கள் தொடர்ந்தாலும் இலங்கை  புதைகுழிகளைக் கையாள சிறப்பாகத் தயாராக உள்ளது என்று அவர் கூறினார்

மிகவும் சிதைந்த எச்சங்களுடன் பணியாற்றும்போது தேவைப்படும் மரபணு வங்கியோ அல்லது சிறப்பு டி.என்.ஏ ஆய்வகங்களோ எங்களிடம் இல்லை. . அவை  புதைகுழிகளிலிருந்து பெறப்பட்ட கண்டுபிடிப்புகளை காணாமல் போனவர்களின் உறவினர்களிடமிருந்து பெறப்பட்ட குடும்ப குறிப்பு மாதிரியுடன் தொடர்புபடுத்துகின்றன" என்று . ரஹீம் கூறினார்

உதாரணமாக உடல்கள் காணப்படும் நிலை அந்த பகுதியின் புவியியல்புதைகுழியின் அளவு எல்லை அந்த இடம் எவ்வாறு தோண்டப்பட்டிருக்கலாம்  என்பதற்கான பயனுள்ள தகவல்களை வழங்ககூடும் என அவர் தெரிவித்தார்.