பொது - தனியார் கூட்டாண்மை முயற்சி மூலம்  செழிப்படையுமா இலங்கை

பொது-தனியார் கூட்டாண்மை (Public-Private Partnership - PPP) என்பது உட்கட்டமைப்பு மற்றும் பொதுச் சேவைகளை  வழங்குவதற்காக, பொதுத்துறை (அரசாங்கம்) மற்றும் தனியார்துறை நிறுவனங்களுக்கு இடையே ஏற்படுத்தப்படும் கூட்டாண்மையாகும். இது ஒரு தனியார்மயமாக்கல் அல்ல. பொதுச் சொத்தின் உரிமையை அரசாங்கம் தக்க வைத்துக்கொள்ளும். தனியார்துறை, நிதி, நிபுணத்துவம், தொழில்நுட்பம் மற்றும் நிர்வாகத் திறன்களை முதலீடு செய்து, ஒரு குறிப்பிட்ட காலத்திற்கு திட்டத்தை வடிவமைத்தல், கட்டியமைத்தல், இயக்குதல் மற்றும் பராமரித்தல் போன்ற பொறுப்புகளை ஏற்கிறது. குறிப்பிட்ட காலப்பகுதியில், கட்டணங்கள் பயன்பாட்டுக் கட்டணங்கள் அல்லது அரசாங்கத்திடமிருந்து ஆதரவு நிதி மூலம் தனது முதலீட்டைத் தனியார் துறை திரும்பப் பெறுகிறது.