සත්තුවත්තේ පරෙවියන් සොරකම් කළ සූපවේදියා අල්ලයි

දෙහිවල ජාතික සත්වෝද්‍යානයේ සිටි විදේශීය පරවියන්  තිස්දෙනෙකු සොරකම් කිරීමේ සිද්ධිය සම්බන්ධයෙන් සොරා ගත් පරෙවියන් සමගින් සූපවේදියෙකු  අත් අඩංගුවට ගත් බව ගල්කිස්ස කොට්ඨාශ අපරාධ විමර්ශන කාරයංශය පවසයි.

ගල්කිස්ස කොට්ඨාස භාර ජ්‍යෙෂ්ඨ පොලිස් අධිකාරි අශෝක ගුණසේකර මහතාට පුද්ගලික ඔත්තු කරුවගේම ලද තොරතුරකට අනුව ගල්කිස්ස කොට්ඨාස අපරාධ විමර්ශන කාර්යාංශයේ ස්ථානාධිපති ප්‍රධාන පොලිස් පරීක්ෂක නිලන්ත ගමගේ ඇතුළු නිලධාරින් කණ්ඩායමක් විසින් මෙම සැකකරු අත් අඩංගුවට ගෙන ඇත.

ජාතික සත්වෝද්‍යානයේ සිටි විදේශ පරවියන් තිස් දෙනෙකු ඉකුත් හතරවන දින සොරකම් කර තිබුණි. අත් අඩංගුවට ගත් සැකකරු සතුව සිටි සොරකම් කරන ලද  පරවියන් පහළොස් දෙනෙක් ද සොයා ගැනීමට හැකි වඇත. මෙලෙස අත්අඩංගුවට ගෙන ඇත්තේ ජයතිලක මාවත නැදිමාල  දෙහිවල පදිංචි වයස අවුරුදු විසි හතරක් වූ සූපවේදියකි.

අත්අඩංගුවට ගත් සැකකරු ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිත වේ