එජාපය අලුත් තනතුරු දෙකක් පිහිටුවයි

වහාම ක්‍රියාත්මක වන පරිදි නව ප්‍රධාන තනතුරු දෙකක් පත් කිරීමට එක්සත් ජාතික පක්ෂය තීරණය කර  තිබේ.

මේ අනුව දේශපාලන මෙහෙයුම් කටයුතු පිළිබඳ නියෝජ්‍ය මහලේකම් (Deputy Secretary General for Political Operations) ලෙස හිටපු අමාත්‍ය හරීන් ප්‍රනාන්දු මහතා පත් කිරීමට තීරණය කර තිබේ.

එක්සත් ජාතික පක්ෂයේ හිටපු ජාතික සංවිධායක සාගල රත්නායක මහතා පත්කර ඇත්තේ ඡන්ද ව්‍යාපාර කේන්ද්‍රයේ ප්‍රධානී (Head of the Election Campaign Center) ලෙසය.

පැවැත්වෙන ඕනෑම ඡන්දයක සියලු කටයුතු මෙහෙයවීම සාගල රත්නායක මහතාට ලබා දුන් නව තනතුරේ වගකීමයි.

මෙරට සියලු දේශපාලන පක්ෂ ඒකරාශී කර පොදු වැඩ පිළිවෙලකට සම්බන්ධ කර ගැනීම හිටපු අමාත්‍ය හරීන් ප්‍රනාන්දු මහතාට ලබා දුන් තනතුරේ වගකීම වේ.ඊට අමතරව එක්සත් ජාතික පක්ෂය සංවිධානය කරන රැස්වීම් දහස බාරව ක්‍රියා කරන්නේද හරීන් ප්‍රනාන්දු මහතාය.