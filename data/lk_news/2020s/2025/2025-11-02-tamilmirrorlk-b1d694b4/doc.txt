மத்துகம விபத்தில் பல்கலைக்கழக மாணவன் பலி

மதுகம-நேபொட-ஹொரண சாலையில் ஹிரிகெட்டிய சந்தியில் சனிக்கிழமை (01) அன்று காலை மோட்டார் சைக்கிள் ஒன்று சாலையை விட்டு விலகி தனியார் பேருந்துடன் மோதியதில்   பல்கலைக்கழக மாணவர் ஒருவர் சம்பவ இடத்திலேயே உயிரிழந்ததாக மதுகம தலைமையக பொலிஸார் தெரிவித்தனர்.

மினிபாய, தவலம பகுதியில் உள்ள தனியார் பல்கலைக்கழகத்தில் பயிலும் மாணவரான அகலவத்த கம்கானம்கே ஹசிரு சந்தீப (வயது 23) என்பவர் உயிரிழந்துள்ளார்.

மதுகமவிலிருந்து ஹொரணை நோக்கி மோட்டார் சைக்கிளில் பயணித்த இளைஞர், ஹிரிகெட்டிய சந்தியில் மோட்டார் சைக்கிளின் கட்டுப்பாட்டை இழந்து, சாலையை விட்டு விலகி, ஹொரணையிலிருந்து மத்துகம நோக்கி பயணித்த தனியார் பேருந்துடன் முன்பக்கத்திலிருந்து மோதியதில், இளைஞர் சம்பவ இடத்திலேயே உயிரிழந்ததாக மதுகம தலைமையக காவல்துறையினர் தெரிவித்தனர்.

விபத்து தொடர்பாக பேருந்து ஓட்டுநர் கைது செய்யப்பட்டுள்ளார். இது குறித்து மதுகம தலைமையக காவல்துறையினர் மேலதிக விசாரணைகளை மேற்கொண்டு வருகின்றனர்.