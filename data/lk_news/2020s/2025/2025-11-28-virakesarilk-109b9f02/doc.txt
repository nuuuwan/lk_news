சீரற்ற வானிலையை கருத்திற்கொண்டு அவதானமாக செயற்படுமாறு பொலிஸ் ஊடகப் பேச்சாளர் வலியுறுத்தல்!

நாட்டில் தற்போது நிலவும் சீரற்ற வானிலையை கருத்திற்கொண்டு அனைவரும் அவதானமாக செயற்படுமாறும் பொலிஸ் ஊடகப் பேச்சாளர் தெரிவித்துள்ளார்.

நாட்டை பாதிக்கும் வானிலை காரணமாக அனைத்து பொலிஸ் அதிகாரிகளின் விடுமுறை நாட்களும் இரத்து செய்யப்பட்டுள்ளது.

நிலவும் அனர்த்தநிலை காரணமாக எந்தவொரு அதிகாரியும் தனக்கு வழங்கப்பட்டுள்ள பொலிஸ் நிலையத்தில் பணிகளுக்கு வர முடியாவிட்டால், அருகிலுள்ள பொலிஸ் நிலையத்தில் பணிக்கு செல்ல வேண்டும்.

ஏதேனும், அவசரநிலை ஏற்பட்டால், 117, 119, 1990 சுவசரிய சேவை, 110 தீயணைப்புத் திணைக்களம், 113 இராணுவத் தலைமையகம், 116 விமானப்படை தலைமையகம் ஆகிய தொலைபேசி இலக்கங்களுக்கு தொடர்பிணை ஏற்படுத்தி, அனைவரும் அறிவிக்கமுடியும் என பொலிஸ் ஊடகப் பேச்சாளர் தெரிவித்துள்ளார்.