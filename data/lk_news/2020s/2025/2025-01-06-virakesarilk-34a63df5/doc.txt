பேலியகொடையில் ஐஸ் போதைப்பொருளுடன் ஒருவர் கைது !

பேலியகொடை பொலிஸ் பிரிவுக்கு உட்பட்ட களு பாலத்திற்கு அருகில்  ஐஸ் போதைப்பொருளுடன் சந்தேக நபர் ஒருவர் நேற்று ஞாயிற்றுக்கிழமை (05) பேலியகொடை பொலிஸாரால் கைது செய்யப்பட்டுள்ளார்.

பேலியகொடை பொலிஸ் நிலைய அதிகாரிகளுக்கு கிடைத்த இரகசிய தகவலையடுத்து மேற்கொள்ளப்பட்ட சுற்றிவளைப்பின் போதே  சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் களனி பிரதேசத்தைச் சேர்ந்த 32 வயதுடையவர் ஆவார்.

சந்தேக நபரிடம் இருந்து 11 கிராம் 600 மில்லி கிராம் ஐஸ் போதைப்பொருள் பொலிஸாரால் கைப்பற்றப்பட்டுள்ளது.