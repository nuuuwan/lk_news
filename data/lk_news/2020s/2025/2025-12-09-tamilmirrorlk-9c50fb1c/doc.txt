15,000 இடங்களில் அபாயம்: 5,000 குடும்பங்களுக்கு ஆபத்து

சுமார் 15,000 நிலச்சரிவு அபாயமுள்ள பகுதிகள் அடையாளம் காணப்பட்டுள்ளதாக தேசிய கட்டிட ஆராய்ச்சி நிறுவனம்  தெரிவித்துள்ளது.

சம்பந்தப்பட்ட பகுதிகளில் உள்ள மக்கள் நிச்சயமாக அந்தப் பகுதிகளை விட்டு வெளியேற வேண்டும் என்று அமைப்பின் மூத்த புவியியலாளர் டாக்டர் வசந்த சேனாதீர கூறினார்.

முன்னுரிமைப் பட்டியலின் அடிப்படையில் மாவட்டச் செயலாளர் மூலம் பிரதேச செயலாளருக்குக் கிடைத்த சம்பவங்களை தேசிய கட்டிட ஆராய்ச்சி நிறுவனம் ஆய்வு செய்யும் என்று டாக்டர் வசந்த சேனாதீர மேலும் கூறினார்.

இதற்கிடையில், 4 மாவட்டங்களில் உள்ள 41 பிரதேச செயலகப் பிரிவுகளுக்கு திங்கட்கிழமை (08) மாலை 4 மணிக்கு வெளியிடப்பட்ட வெளியேற்ற சிவப்பு அறிவிப்புகள் தொடர்ந்து செயல்படுத்தப்படும் என்று தேசிய கட்டிட ஆராய்ச்சி நிறுவனம் அறிவித்தது.

2 ஆம் கட்டத்தின் கீழ் ஆபத்தில் இருக்கும் 5 மாவட்டங்களில் உள்ள 31 பிரதேச செயலகப் பிரிவுகளுக்கும் அறிவிப்புகள் அனுப்பப்பட்டுள்ளன.