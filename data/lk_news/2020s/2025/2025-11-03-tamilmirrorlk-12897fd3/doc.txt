இடையூறு விளைவித்த பெண்ணுக்கு விளக்கமறியல் நீடிப்பு

உடுகம்பொலவில் போக்குவரத்து பணியில் ஈடுபட்டிருந்த காவல்துறை அதிகாரிகளைத் தடுத்ததோடு, அவர்களைத் திட்டியதாகவும் சமூக ஊடகங்களில் வைரலான காணொளியில் பதிவான பெண், நவம்பர் 10 ஆம் திகதி வரை மேலும் விளக்கமறியலில் வைக்கப்பட்டுள்ளார்.

சந்தேக நபர், நீதிமன்றத்தில் திங்கட்கிழமை (03) ஆஜர்படுத்தப்பட்டபோது கம்பஹா நீதவான் இந்த உத்தரவைப் பிறப்பித்தார்.

தெமட்டகொடவைச் சேர்ந்த 46 வயதான சந்தேக நபரான பெண், இந்த சம்பவம் தொடர்பாக   கைது செய்யப்பட்டு விளக்கமறியலில் வைக்கப்பட்டிருந்தார்.

சிரேஷ்ட பிரதிப் பொலிஸ் மா அதிபர் (SDIG) ஒருவரின் சகோதரி என தவறாகக் கூறி, போக்குவரத்து பொலிஸாரிடம் இருந்து தப்பிக்க முயன்ற நிலையிலேயே கைது செய்யப்பட்டார் என்பது குறிப்பிடத்தக்கது.