பாதாள உலக கும்பலுடன் தொடர்புகளை பேணும் அரசியல்வாதிகள் தொடர்பில் பல தகவல்கள் கிடைத்துள்ளன - பொதுமக்கள் பாதுகாப்பு அமைச்சர்

பாதாள உலக கும்பலுடன் தொடர்புகளை பேணும் அரசியல்வாதிகள் தொடர்பில் பல தகவல்கள் கிடைத்துள்ளதாக பொதுமக்கள் பாதுகாப்பு அமைச்சர் ஆனந்த விஜேபால தெரிவித்துள்ளார்.

இன்று செவ்வாய்க்கிழமை (18) நடைபெற்ற பாராளுமன்ற அமர்வில் பொதுமக்கள் பாதுகாப்பு அமைச்சர் ஆனந்த விஜேபால மேற்கண்டவாறு தெரிவித்துள்ளார்.

நேபாளத்தில் கைதுசெய்யப்பட்டு இலங்கைக்கு நாடு கடத்தப்பட்டதையடுத்து பொலிஸ் தடுப்பு காவலில் வைக்கப்பட்டுள்ள இஷாரா செவ்வந்தி வழங்கிய தகவலுக்கமைய பாதாள உலக கும்பலுடன் தொடர்புகளை பேணும் அரசியல்வாதிகள் தொடர்பில் பல தகவல்கள் கிடைத்துள்ளன.

பாதாள உலக கும்பலைச் சேர்ந்த 80 பேருக்கு எதிராக சிவப்பு எச்சரிக்கை விடுக்கப்பட்டுள்ளது. அவர்களை கைதுசெய்ய சர்வதேச பொலிஸாருடன் இணைந்து நடவடிக்கை எடுத்து வருகின்றோம்.

அத்துடன், பாதாள உலக கும்பலுடன் தொடர்புகளை பேணும் அரசியல்வாதிகள் தொடர்பில் விசாரணைகள் இடம்பெற்று வருவதாக பொதுமக்கள் பாதுகாப்பு அமைச்சர் ஆனந்த விஜேபால மேலும் தெரிவித்துள்ளார்.