හමාස් පාලනය යටතේ පවතින ගාසා තීරයේ මන්දපෝෂණය නිසා මරණ 212ක්

හමාස් පාලනය කරන සෞඛ්‍ය අමාත්‍යාංශයට අනුව, ගාසා තීරයේ මන්දපෝෂණය හේතුවෙන් තවත් මරණ 11 ක් වාර්තා වී තිබේ.

ඒ අනුව,  මන්දපෝෂණයට සම්බන්ධ මුළු මරණ සංඛ්‍යාව 212 දක්වා ඉහළ ගොස් ඇති අතර, ඉන් ළමුන් 98 ක් ද වෙන බව හමාස් සෞඛ්‍ය අමාත්‍යාංශය පවසයි.

මේ අතර  පසුගිය පැය 24 තුළ ඊශ්‍රායල හමුදා ක්‍රියාකාරකම් හේතුවෙන් ද අවම වශයෙන් පුද්ගලයින් 38 දෙනෙකු මිය ගොස් 491 දෙනෙකු තුවාල ලබා ඇති බව සෞඛ්‍ය අමාත්‍යාංශය පවසයි.

ගාසා නගරය පාලනය කිරීමේ මතභේදාත්මක ඊශ්‍රායල සැලැස්මක් ප්‍රකාශයට පත් කිරීමෙන් පසු ගාසා නගරයෙන් ඉවත් වීමට පදිංචිකරුවන්ට ඔක්තෝබර් 7 වන දින අවසන් දිනයක් නියම කර ඇති බවට වාර්තා තිබියදී මරණ සංඛ්‍යාව අඛණ්ඩව ඉහළ යමින් පවතී.