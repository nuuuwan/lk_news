ஆசிய இளையோர் விளையாட்டு விழா: ஆண்களுக்கான கபடி போட்டியில் ஈரானிடம் இலங்கை படுதோல்வி

பஹ்ரெய்ன், ஈசா விளையாட்டுத்துறை நகரத்தில் அமைந்துள்ள டி மண்டபத்தில் புதன்கிழமை (22) பிற்பகல் நடைபெற்ற ஆண்களுக்கான ஏ குழு போட்டியில் ஈரானின் பலத்துக்கு ஈடு கொடுக்க முடியாமல் 59 புள்ளிகள் வித்தியாசத்தில் இலங்கை படுதோல்வி அடைந்தது.

இப் போட்டியின் முதலாவது பகுதியில் பல தவறுகளை இழைத்த இலங்கை அப் பகுதியை 6 - 50 என்ற புள்ளிகள் வித்தியாசத்தில் தாரை வார்த்தது.

இரண்டாவது பகுதியில் இலங்கை தனது தவறுகளை சற்று திருத்திக்கொண்டு விளையாடிய போதிலும் அப் பகுதியிலும் 17 - 42 என்ற புள்ளிகள் வித்தியாசத்தில் தோல்வி அடைந்தது.