கொழும்பு - புறக்கோட்டை தீ விபத்து ; விசாரணை செய்ய குழு நியமனம்

கொழும்பு, புறக்கோட்டை, முதலாம் குறுக்குத் தெருவில் உள்ள மின்சாதனப் பொருட்கள் கடையில் நேற்று சனிக்கிழமை இடம்பெற்ற தீ விபத்து தொடர்பில் விசாரணை செய்ய குழு ஒன்று நியமிக்கப்பட்டுள்ளது.

இந்தக் குழுவிற்கு பொது மக்கள் பாதுகாப்பு அமைச்சர், சட்டதரணி சுனில் வட்டகல தலைமை வகிக்கிறார்.

சனிக்கிழமை மதியம் பற்றிய தீ சுமார் 12 மணி நேரம் நீடித்த நிலையில், பாரிய நடவடிக்கைகளுக்குப் பின்னர் கட்டுப்பாட்டுக்குள் கொண்டுவரப்பட்டது.

கொழும்பு நகராட்சி மன்ற தீயணைப்புத் திணைக்களத்தின் தீயணைப்புப் பிரிவுகள், இலங்கை விமானப்படை மற்றும் கடற்படையைச் சேர்ந்த பணியார்கள் சம்பவ இடத்திற்கு விரைந்து சென்றிருந்தனர்.

அருகிலுள்ள கட்டிடங்களுக்கு தீ பரவாமல் தடுக்க சுமார் 15 தீயணைப்பு இயந்திரங்கள் மற்றும் விமானப்படை பெல்-212 ஹெலிகொப்டர் தீயணைப்பு நடவடிக்கையில் பயன்படுத்தப்பட்டன.