தயாரிப்பாளர் கலைப்புலி எஸ். தாணு வெளியிட்ட 'செர்பன்ட்' படத்தின் ஃபர்ஸ்ட் லுக்

புதுமுக நடிகர்கள் நடிப்பில் உருவாகி இருக்கும் 'செர்பன்ட்'  எனும் திரைப்படத்தின் ஃபர்ஸ்ட் லுக் வெளியிடப்பட்டுள்ளது. இதனை தயாரிப்பாளர் கலைப்புலி எஸ். தாணு வெளியிட்டு, படக் குழுவினருக்கு வாழ்த்து தெரிவித்திருக்கிறார்.

இயக்குநர் பாபி ஜார்ஜ் இயக்கத்தில் உருவாகியுள்ள 'செர்பன்ட்' எனும் திரைப்படத்தில் இஸ்மாயில், ராஜேஷ் வி ஜி ஆர் ,வெற்றி ,விக்னேஷ் ராமமூர்த்தி, விக்கி சந்திரன், குணா ஆறுமுகம், கார்த்திகேயன், ஆமோத் சக்கரபாணி உள்ளிட்ட பலர் நடித்திருக்கிறார்கள்.

ஸ்டான்லி ஜான் ஒளிப்பதிவு செய்திருக்கும் இந்த திரைப்படத்திற்கு சி. சத்யா இசையமைத்திருக்கிறார். வித்தியாசமான பாணியிலான திரைக்கதையுடன் தயாராகி இருக்கும் இந்த திரைப்படத்தை தயாரிப்பாளர்கள் தீபா ராணி மற்றும் இஸ்மாயில் ஆகியோர் இணைந்து தயாரித்திருக்கிறார்கள்.

படத்தைப் பற்றி இயக்குநர் பேசுகையில், '' பாம்பை போல் கொடிய விடமுள்ள மற்றும் துல்லியமாக அவதானிக்க இயலாத கதாபாத்திரத்தை மையப்படுத்தி இப்படத்தின் திரைக்கதை  அமைக்கப்பட்டுள்ளது. இது ரசிகர்களுக்கு புதுவிதமான திரை அனுபவத்தை வழங்கும்'' என்றார்

விரைவில் இப்படத்தின் டீசர் மற்றும் வெளியீடு குறித்த அதிகாரப்பூர்வமான அறிவிப்பு வெளியாகும் என படக் குழுவினர் உற்சாகத்துடன் தெரிவித்துள்ளனர்.