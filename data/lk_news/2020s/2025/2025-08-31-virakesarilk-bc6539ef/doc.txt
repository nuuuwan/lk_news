கைது செய்யப்பட்டதை அடுத்து ரணில் எதிர்க்கட்சிகளை ஐக்கியப்படுத்தக்கூடிய வல்லமையை பெற்றுவிட்டாரா?

முன்னாள் ஜனாதிபதி ரணில் விக்கிரமசிங்க இலங்கையின் அரசியல் வரலாற்றில் பல முதலாவது ' சாதனைகளுக்கு ' சொந்தக்காரர். இந்த நாட்டின் மிகவும் பழைமைவாய்ந்த  அரசியல் கட்சியான ஐக்கிய தேசிய கட்சியின் தலைவராக விக்கிரமசிங்கவை போன்று வேறு எந்த அரசியல் தலைவரும் நீண்டகாலம்  பதவி வகித்ததில்லை. மூன்று தசாப்தங்களுக்கும் அதிகமான காலமாக தனது கட்சியின் தலைவராக இருந்து வரும் அவரே மிகவும் நீண்டகாலம் பாராளுமன்றத்தில் எதிர்க்கட்சி தலைவராக பதவி வகித்த அரசியல் தலைவர்.