சச்சினின் சாதனையை முறியடிப்பாரா ஜோ ரூட்?

சச்சின் டெண்டுல்கரை கிரிக்கட் தெய்வமாக கருதும் இந்திய இரசிகர்கள் ஜோ ரூட் அவரது சாதனையை நெருங்கவே முடியாது என சமூக ஊடகங்களில் பதிவிட்டு வருகின்றனர். ஆனால் ரூட் இதே சராசரியில் தொடர்ச்சியாக விளையாடினால் அவருக்கு 2,512 ஓட்டங்கள் ஒரு சவாலே இல்லையென ஏனையோர்  கூறுகின்றனர். தனது 13 வருட டெஸ்ட் வாழ்க்கையில் 157 போட்டிகளில் விளையாடியுள்ள ஜோ ரூட் ஒரு போட்டியில்  85 ஓட்டங்கள் என்ற கணக்கில் பெற்றிருக்கின்றார். 2021 ஆம் ஆண்டிலிருந்து அவர் விளையாடிய 60 டெஸ்ட் போட்டிகளில் அவர் போட்டி ஒன்றில் 93 ஓட்டங்கள் என்ற சராசரியைப் பெற்றுள்ளார். ஒரு போட்டியில் அவர் தனது வழக்கமான சராசரியான 85 ஓட்டங்கள் என்ற அளவில் பெற்றால் அவர் டெண்டுல்கரின் சாதனை ஓட்டங்களைப் பெற 30 டெஸ்ட் போட்டிகளில் விளையாட வேண்டும்.