“கண்டி குயின்” என்பவரின் சகாக்கள் கைது!

டுபாயில் தலைமறைவாக உள்ள போதைப்பொருள் கடத்தல்காரரான “டுபாய் குடு திலினி“ என அழைக்கப்படும் “கண்டி குயின்” என்ற பெண்ணின் சகாக்கள் இருவர் கேகாலை பொலிஸ் குற்றப் புலனாய்வு பிரிவினரால் கடந்த ஞாயிற்றுக்கிழமை (02) கைதுசெய்யப்பட்டுள்ளனர்.

சந்தேக நபர்கள் இருவரும் “கண்டி குவின்” என்பவருக்கு சொந்தமான போதைப்பொருட்களை விற்பனை செய்து வந்துள்ளதாக பொலிஸ் விசாரணையில் தெரியவந்துள்ளது.

கைதுசெய்யப்பட்ட ஆணிடமிருந்து 40 கிராம் 20 மில்லிகிராம் ஹெரோயினும் பெண்ணிடமிருந்து 5 கிராம் 520 மில்லிகிராம் ஹெரோயினும் பொலிஸாரால் கைப்பற்றப்பட்டுள்ளன.

இதனையடுத்து, சந்தேக நபர்கள் இருவரும் கேகாலை நீதவான் முன்னிலையில் ஆஜர்படுத்தப்பட்டதையடுத்து 7 நாட்கள் பொலிஸ் தடுப்பு காவலில் வைத்து விசாரணைக்கு உட்படுத்தப்பட்டு வருகின்றமை குறிப்பிடத்தக்கது.