உருக்குலைந்த நிலையில் ஆணின் சடலம்  மீட்பு

மட்டக்களப்பு வாகரை பொலிஸ் பிரிவிலுள்ள  காயங்கேணி கடலில் இருந்து கரை ஒதுங்கிய உருக்குலைந்த நிலையில் இனம் தெரியாத ஆண் ஒருவரின்  சடலம் சனிக்கிழமை (15) அன்று  மீட்கப்பட்டுள்ளதாக வாகரை பொலிஸார் தெரிவித்தனர்.

காயங்கேணி கடற்கரையில்  சம்பவ தினமான சனிக்கிழமை​(15) அன்று கடற்கரையில் கரை ஒதுங்கிய சடலம் ஒன்று கிடப்பதை கண்டு  மீனவர்கள் பொலிஸாருக்கு தெரியப்படுத்தினர்.

இதனையடுத்து சம்பவ இடத்திற்கு தடயவியல் பொலிஸ் பிரிவினருடன் சென்ற பொலிஸார் உருக்குலைந்த நிலையில் கிடந்த சடலத்தை மீட்டு பிரேத பரிசோதனைக்காக வாழைச்சேனை ஆதார  வைத்தியசாலையில் ஒப்படைத்தனர்.