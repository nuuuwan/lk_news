காசா குறித்து இஸ்ரேலின் முடிவுக்கு இலங்கை எதிர்ப்பு

காசா பகுதியை முழுமையாகக் கைப்பற்றுவதற்கான இஸ்ரேலின் முடிவை இலங்கை மிகவும் கவலையுடன் பார்ப்பதாகவும்,  இந்த நடவடிக்கை காசாவில் வன்முறை மற்றும் மக்களின் துன்பத்தை மேலும் அதிகரிக்கும் என்றும் இலங்கை தெரிவித்துள்ளது.

இந்த நிலைமைக்கு இலங்கை உடனடியாக போர் நிறுத்தத்தைக் கோருகிறது. அமைதியான, நீடித்த தீர்வைக் காண்பதற்காக அனைத்து தரப்பினரும் இராஜதந்திர பேச்சுவார்த்தைகள் மூலம் தங்கள் கருத்து வேறுபாடுகளைத் தீர்க்க வேண்டும் என இலங்கை வலியுறுத்தியுள்ளது. இதுவே காசா பிராந்தியத்தில் அமைதியை நிலைநாட்டுவதற்கான ஒரே வழி என அரசாங்கம்  சுட்டிக்காட்டியுள்ளது.

இலங்கை வெளியுறவு அமைச்சு  இதுதொடர்பாக அறிக்கை ஒன்றை வெளியிட்டுள்ளது. இதில், காசாவில் அமைதி நிலவ இலங்கை எதிர்பார்ப்பதாகவும், போரினால் பாதிக்கப்பட்டுள்ள மக்களுக்கு மனிதாபிமான உதவிகள் உடனடியாகச் சென்றடைவதை உறுதிப்படுத்த வேண்டும் எனவும் கோரிக்கை விடுத்துள்ளது.