‘මම නීල්’ දොරටවැඩුම අද

සිංහල සිනමාවේ අමතක නොවන මතකයන් රැන්දූ නීල් රූපසිංහයන්ගේ සිනමා දිවිය පාදක කරගෙන, පවිත්‍රා රූපසිංහ ලියන ලද “මම නීල්” නමැති කෘතිය දොරටවැඩුම අද (26 වැනිදා) සවස 4.00ට වත්තල රාම් සිනමා ශාලාවේදී සිදුකෙරේ.

නීල්, නිෂ්පාදනය හා අධ්‍යක්‍ෂණය කළ චිත්‍රපට බොක්ස් ඔෆීස් වාර්තා එදා තැබීය. “දැන් මතකද”, “හතරදෙනාම සූරයෝ”, “ලස්සන කෙල්ල”, “අමල්බිසෝ”, “ආදරේ හිතෙනව දැක්කම”, “යකඩයා” ඇතුළු චිත්‍රපට ප්‍රේක්‍ෂක මතකයේ රැඳී පවතී. ආනන්ද ජයරත්න, මාලිනී ෆොන්සේකා, ගාමිණී ෆොන්සේකා, විජය කුමාරතුංග, ගීතා කුමාරසිංහ ඇතුළු එදා ජනප්‍රිය නළු නිළියන් ඔහුගේ සිනමා කෘතිවල අමරණීය චරිත මැවීය.

“මම නිල්” කෘතිය දොරටවැඩුමට සමගාමීව එදින ගාමිණි, විජය, සේනාධි රූපසිංහ, ඇන්තනි සී, මාලිනී, ශ්‍රියානි යන නළු නිළියන් චරිත රඟපෑ ‘හතරදෙනාම සූරයෝ” මුල් චිත්‍රපටයේ විශේෂ දර්ශනයක් ද පැවැත්වේ.