அதிவேக நெடுஞ்சாலை விபத்தில் யுவதி பலி; 7 பேர் படுகாயம்

தெற்கு அதிவேக நெடுஞ்சாலையில் மூன்று குழந்தைகள் உட்பட எட்டு பேரை ஏற்றிச் சென்ற வேன் லாரியுடன் மோதியதில் ஒரு இளம் பெண் உயிரிழந்தார், மேலும் ஏழு பேர் காயமடைந்தனர் என்று தெற்கு அதிவேக நெடுஞ்சாலை போக்குவரத்து பொலிஸார் தெரிவித்தனர்.

தவலம பகுதியில் வசிக்கும் ஒரு இளம் பெண்ணே பலியாகியுள்ளார். இஸ்ரேலில் பணிபுரிந்த ஒருவரை இன்று வீட்டுக்கு அழைத்து வருவதற்காக தவலமவிலிருந்து கட்டுநாயக்க சர்வதேச விமான நிலையத்திற்கு குழுவை ஏற்றிச் சென்ற வேன் மொரகஹஹேன, வீதியகொட பகுதியில் 10.6 கி.மீ. தொலைவில் லாரியின் பின்புறத்தில் மோதியதில் இந்த விபத்து ஏற்பட்டதாக பொலிஸார் தெரிவித்தனர்