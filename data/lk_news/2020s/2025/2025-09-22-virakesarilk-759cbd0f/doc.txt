கடந்த 9 மாதங்களில் வீதி விபத்துகளில் 1,897 பேர் பலி - போக்குவரத்து பொலிஸ் பணிப்பாளர்

கடந்த ஒன்பது மாதங்களில் மொத்தமாக ஆயிரத்து 897 பேர் வீதி விபத்துகளில் உயிரிழந்துள்ளதாக போக்குவரத்து பொலிஸ் பணிப்பாளர் எஸ்.எஸ்.பி. மனோஜ் ரணகல தெரிவித்துள்ளார்.

இது வீதி விபத்துக்கள் அதிகரித்து வரும் போக்கு என்பதை எடுத்துக்காட்டுகிறது என்றும் அவர் தெரிவித்துள்ளார்.

இது தொடர்பாக அவர் கூறுகையில், அதிகரித்து வரும் உயிரிழப்புகளைக் கட்டுப்படுத்த கடுமையான சட்ட அமுலாக்கம் மற்றும் பொறுப்பான வாகனம் ஓட்டுதலின் அவசரத் தேவையை அவர் வலியுறுத்தியுள்ளார்.

பொறுப்பற்ற முறையில் வாகனம் ஓட்டுவதைக் கண்காணிக்க நாடு முழுவதும் போக்குவரத்துப் பொலிஸானது 70 அதிவேக கண்டறிதல் இயந்திரங்களை நிறுவியுள்ளது எனவும் அவர்  மேலும் குறிப்பிட்டுள்ளார்.

2025ஆம் ஆண்டில் மோட்டார் சைக்கிள் விபத்துக்கள் அதிகரித்துள்ளதாகவும், மோட்டார் சைக்கிள் மூலம் 923 விபத்துகள் பதிவாகியுள்ளதாகவும் அவர் தெரிவித்துள்ளார்.

நாட்டின் வீதிகளில் மேலும் விபத்துக்களை தடுக்க, வீதி பாதுகாப்பு நடவடிக்கைகள் மற்றும் பொது விழிப்புணர்வுக்கு போக்குவரத்து பொலிஸ் பணிப்பாளர் எஸ்.எஸ்.பி. ரணகல அழைப்பு விடுத்துள்ளார்.