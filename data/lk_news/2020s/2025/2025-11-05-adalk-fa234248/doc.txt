2018 වසරත් ඉක්මවා සංචාරකයෝ පැමිණෙති

මේ වසරේ ජනවාරි මස පළමු වැනිදා සිට ඔක්තෝබර් 31 දා තෙක් ශ්‍රී ලංකාවට සංචාරකයන් 1 890 687 ක් පැමිණ තිබේ. ඒය 2018 වසරේ ජනවාරි මස පළමු වැනිදා සිට ඔක්තෝබර් 31 දා තෙක් ශ්‍රී ලංකාවට පැමිණි සංචාරකයන් ප්‍රමාණය වන 1 885 045 ඉක්මවා යාමකි.

2018 වසර ශ්‍රී ලංකාවේ සංචාරක ක්ෂේත්‍රයට වැදගත් වන්නේ එම වසර ශ්‍රී ලංකා ඉතිහාසය තුළ ලංකාවට වැඩිම සංචාරකයන්

ප්‍රමාණය පැමිණි වසර වන හෙයිනි. 2018දී ලංකාවට සංචාරකයන් 2 333 796ක් පැමිණ තිබේ.

ඒම අගය ඉක්මවා යාමට නොවැම්බර් හා දෙසැම්බර් මාස දෙක තුළ ශ්‍රී ලංකාවට තවත් සංචාරකයන් පැමිණීමට අවශ්‍ය වන්නේ 443109ක් පමණි.

2018 නොවැම්බර් හා දෙසැම්බර් මාස වලදී ශ්‍රී ලංකාවට සංචාරකයන් 448 751ක් පැමිණ තිබුණි. මෙම දත්ත ඳපිළිබව අවධානය යොමු කිරීමේදී 2025 වසර ශ්‍රී ලංකාවට වැඩිම සංචාරකයන් පිරිසක් පැමිණෙන වසර ලෙස ඉතිහාසයට ඒක්වීමට වැඩි විභවයක් තිබේ.