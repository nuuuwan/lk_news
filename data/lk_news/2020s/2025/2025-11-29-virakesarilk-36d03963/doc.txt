இலங்கையில் வானிலையால் பாதிப்புக்குள்ளான சுற்றுலாப்பயணிகளுக்கு விசேட உதவிகள் அறிவிப்பு

இலங்கையில் நிலவும் கடும் வானிலை காரணமாக சிக்கல்களுக்கு உள்ளான சுற்றுலாப்பயணிகளுக்கு இலங்கை அரசாங்கம் விசேட ஆதரவுத்திட்டங்களை அறிமுகப்படுத்தியுள்ளது.இந்த காலகட்டத்தில் அவர்களின் விசா காலாவதியான சுற்றுலாப்பயணிகளுக்கு எவ்வித அபராதமும் இன்றி இலவச விசா நீட்டிப்பு வழங்கப்படும் என்று அதிகாரிகள் தெரிவித்துள்ளனர்.மேலும், விமான சேவைகள் ரத்து கட்டணங்கள் மற்றும் திகதி திருத்தக் கட்டணங்களுக்கு விலக்கு அளிக்க ஒப்புக்கொண்டுள்ளன. பயணத் திட்டங்களை மாற்ற வேண்டியவர்களுக்கு மிகுந்த நெகிழ்வான மறுபதிவு வசதி வழங்கப்படும்.இந்த சலுகைகளைப் பெற வானிலை காரணமாக பாதிக்கப்பட்டதைக் குறிப்பிடும் சுய அறிக்கை போதுமானது எனவும் கூறப்பட்டுள்ளது.தற்போது இலங்கையில் தங்கியிருக்கும் சுற்றுலாப்பயணிகள் பாதுகாப்பாக இருந்து, அதிகாரப்பூர்வ அறிவிப்புகளை பின்பற்றுமாறு கேட்டுக்கொள்ளப்படுகின்றனர்.உதவிகள் தேவையானவர்கள் 1912 என்ற இலக்கத்தை தொடர்புகொள்ளலாம்.