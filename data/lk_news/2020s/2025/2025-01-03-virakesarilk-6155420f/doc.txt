மக்கள் செல்வன்' விஜய் சேதுபதி வெளியிட்ட' ட்ராமா' படத்தின் ஃபர்ஸ்ட் லுக்

நடிகர் விவேக் பிரசன்னா முதன்மையான வேடத்தில் நடித்திருக்கும் ' ட்ராமா ' எனும் திரைப்படத்தின் பர்ஸ்ட் லுக் வெளியிடப்பட்டிருக்கிறது. இதனை 'மக்கள் செல்வன்' விஜய் சேதுபதி வெளியிட்டு, படக் குழுவினருக்கு வாழ்த்து தெரிவித்திருக்கிறார்.

அறிமுக இயக்குநர் தம்பிதுரை மாரியப்பன் இயக்கத்தில் உருவாகி வரும்' ட்ராமா 'எனும் திரைப்படத்தில் விவேக் பிரசன்னா ,ஆனந்த் நாக், சாந்தினி தமிழரசன்,  பூர்ணிமா ரவி உள்ளிட்ட பலர் நடித்திருக்கிறார்கள்.

அஜித் சீனிவாசன் ஒளிப்பதிவு செய்திருக்கும் இந்த திரைப்படத்திற்கு ஆர் .எஸ் . ராஜ் பிரதாப் இசையமைத்திருக்கிறார்.  மெடிக்கல் கிரைம் திரில்லராக தயாராகி இருக்கும் இந்த திரைப்படத்தை டர்ம் புரொடக்ஷன்ஸ்  ஹவுஸ் நிறுவனம் சார்பில் தயாரிப்பாளர் எஸ். உமா மகேஸ்வரி தயாரித்திருக்கிறார்.

இப்படத்தின் இறுதி கட்டப் பணிகள் விறுவிறுப்பாக நடைபெற்று வருகிறது. இந்நிலையில் இதன் ஃபர்ஸ்ட் லுக் வெளியிடப்பட்டிருக்கிறது. வைத்தியசாலை பின்னணியிலான இப்படத்தின் பர்ஸ்ட் லுக்கில் ' பெய்ன் நெவர் எண்ட்ஸ் ' என்ற ஆங்கில வாசகம் குறிப்பிடப்பட்டிருப்பதால் ரசிகர்களை வெகுவாக கவர்ந்திருக்கிறது.