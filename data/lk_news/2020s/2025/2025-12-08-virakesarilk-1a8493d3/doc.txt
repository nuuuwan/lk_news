கொழும்பு - புத்தளம் ரயில் பாதை சீரமைக்கப்பட்டு வருகிறது!

கொழும்பு - புத்தளம் ரயில் மார்க்கத்தில் குடா ஓயா மற்றும் நாத்தாண்டிய இடையேயான ரயில் பாதை, சீரற்ற வானிலையால் சேதமடைந்ததை தொடர்ந்து, மீண்டும் சீரமைக்கப்பட்டு வருகிறது.

வலஹபிட்டி துணை நிலையத்திலிருந்து அரை கிலோமீட்டர் தொலைவில் உள்ள பழைய ரயில் இரும்பு பாலத்துடன் இணைக்கப்பட்ட நிலப்பரப்பு வெள்ளத்தால் அழிக்கப்பட்டமையால், பழுதுபார்க்கப்பட்டு வருவதாக தெரிவிக்கப்பட்டுள்ளது.

சிலாபம் போலவத்தை ரயில் பராமரிப்பு பிரிவு மற்றும் இலங்கை கடற்படையின் ஊழியர்கள் இணைந்து இலங்கை ரயில்வே திணைக்களத்தின் நேரடி மேற்பார்வையின் கீழ் இந்த சீரமைப்பு பணிகள் மேற்கொள்ளப்பட்டு வருகின்றன.