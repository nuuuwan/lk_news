2024 දී ලංකාවට සංචාරකයන් 2 053 465ක් ඇවිත්

2024 වසරේ ජනවාරි මස 01 දින සිට දෙසැම්බර් මස 31 දින දක්වා ශ්‍රී ලංකාවට විදේශීය සංචාරකයන් 20, 53, 465 (විසි ලක්ෂ පනස් තුන් දහස් හාර සිය හැට පහක්) දෙනෙකු පැමිණ ඇති බව ශ්‍රී ලංකා සංචාරක ප්‍රවර්ධන කාර්යාංශයේ ප්‍රකාශකවරයෙකු පැවසීය.

එසේ මෙරටට පැමිණි සංචාරකයන් අතරින් වැඩිම පිරිසක් එනම් 416,974 ක් ඉන්දියාවේ සිට පැමිණ තිබුණි . ඊට අමතරව පිළිවෙළින් රුසියානු ෆෙඩරේෂයෙන් 201,920 ක් ද , එක්සත් රාජධානියෙන් 178,339 ක් ද , ජර්මනියෙන් 136,084 ක්  සහ චීනයෙන් 131,681 ක් වශයෙන් ඉහත  රටවලින් ද ශ්‍රී ලංකාවට සංචාරකයන් පැමිණ තිබුණි .