ජනපති මල්වතු - අස්ගිරි මහා නා හිමිවරුන් බැහැ දකී

ජනාධිපති අනුර කුමාර දිසානායක මහතා අද (03) දහවල් මල්වතු සහ අස්ගිරි මහා නා හිමිවරුන් බැහැදැක ආශිර්වාද ලබා ගත්තේය.

පළමුව, මල්වතු මහා විහාරය වෙත පැමිණි ජනාධිපතිවරයා තිබ්බටුවාවේ ශ්‍රී සිද්ධාර්ථ සුමංගල මල්වතු මහා නාහිමි බැහැදැක සුවදුක් විමසා කෙටි පිළිසඳරක නිරත වූ අතර අනතුරුව, අස්ගිරි මහා විහාරය වෙත ගොස්  වරකාගොඩ ශ්‍රී ඥානරතන අස්ගිරි මහා නා හිමි බැහැදැක සුව දුක් විමසමින් කෙටි පිළිසඳරක නිරත විය.