சீனா சென்று திரும்பிய பிரதமர் ஹரிணி இந்தியா பயணமானார் !

பிரதமர் ஹரிணி அமரசூரிய 3 நாட்கள் உத்தியோகபூர்வ விஜயமொன்றை மேற்கொண்டு இன்று வியாழக்கிழமை (16) இந்தியாவுக்குச் சென்றுள்ளார்.

இந்நிலையில், இந்தியாவுக்குச் சென்ற ஹரிணி அமரசூரிய,  அங்கு பல்வேறு அரசியல் தலைவர்களை சந்தித்து இருநாட்டு நலன்கள் சார்ந்த இருதரப்பு கலந்துரையாடல்களை முன்னெடுக்கவுள்ளார்.

பிரதமரின் விஜயம், இந்தியா - இலங்கை இடையே உள்ள ஆழமான மற்றும் பன்முகத்தன்மை கொண்ட இருதரப்பு உறவுகளை மேம்படுத்தும் என்றும், இந்தியாவின் 'மகாசாகர் தொலைநோக்குப் பார்வை' மற்றும் 'அண்டை நாடுகளுக்கு முன்னுரிமை' ஆகிய கொள்கைகளை வலுப்படுத்தும் என்றும் இந்திய மத்திய வெளிவிவகார அமைச்சு தெரிவித்துள்ளது.

இதேவேளை, பிரதமர் ஹரிணி அமரசூரிய சீன விஜயத்தை நிறைவு செய்து 15 ஆம் திகதி காலை நாட்டை வந்தடைந்த நிலையில், இன்று வியாழக்கிழமை (16) காலை இந்தியாவுக்கு விஜயத்தை மேற்கொண்டுள்ளமை குறிப்பிடத்தக்கது.