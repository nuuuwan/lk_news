තියුණු ආයුධයකින් පහරදී වයෝවෘධ මවක්ව ඝාතනය කරලා

වළස්මුල්ල පොලිස් වසමේ උඩගහවත්ත ප්‍රදේශයේදී කාන්තාවක් තියුණු ආයුධයකින් පහර දී ඝාතනය කර ඇත.

ඊයේ (28) මෙම අපරාධය සිදුව ඇති අතර මරණකාරිය අවුරුදු 85ක උඩගහවත්ත ප්‍රදේශයේ පදිංචිකාරියකි.

මරණකාරිය නිවසේ තනිවම වාසය කර ඇති බවත් ඇයගේ පුතා විසින් ඊයේ රාත්‍රීයේ ආහාර ලබාදී පිටව ගිය පසු නිවසට ඇතුළු වූ පුද්ගලයෙකු කාන්තාව ඝාතනය කර ඇති බවට දැනට සිදුකරන ලද විමර්ශනවලදී අනාවරණය වී තිබේ.

අපරාධයට සම්බන්ධ සැකකරු ප්‍රදේශයෙන් පලාගොස් ඇති අතර සැකකරු අත්අඩංගුවට ගැනීම සඳහා වළස්මුල්ල පොලීසිය වැඩිදුර විමර්ශන සිදුකරයි.