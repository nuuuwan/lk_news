கிரிபத்கொடையில் ஐஸ் போதைப்பொருளுடன் ஒருவர் கைது !

கிரிபத்கொடை பொலிஸ் பிரிவிற்கு உட்பட்ட மித்ரானந்த மாவத்தை பகுதியில் ஐஸ் போதைப்பொருளுடன் சந்தேக நபர் ஒருவர் நேற்று வெள்ளிக்கிழமை (03) கிரிபத்கொடை பொலிஸாரால் கைது செய்யப்பட்டுள்ளார்.

கிரிபத்கொடை பொலிஸ் நிலைய அதிகாரிகள் குழுவிற்கு கிடைத்த இரகசிய தகவலையடுத்து மேற்கொள்ளப்பட்ட சுற்றிவளைப்பின் போதே  சந்தேக நபர் கைது செய்யப்பட்டுள்ளார்.

கைது செய்யப்பட்ட சந்தேக நபர் மாதம்பே பிரதேசத்தைச் சேர்ந்த 34 வயதுடையவர் ஆவார்.

சந்தேக நபரிடம் இருந்து 11 கிராம் 550 மில்லி கிராம் ஐஸ் போதைப்பொருள் பொலிஸாரால் கைப்பற்றப்பட்டுள்ளது.