මෙන්න වෙන් වූ අමාත්‍යවරු

නව කැබිනට් සංශෝධනයට අනුව නව අමාත්‍යවරු තිදෙනකු හා නියෝජ්‍ය අමාත්‍යවරුන් දස දෙනකු ජනාධිපති අනුර කුමාර දිසානායක මහතා අද පෙරවරුවේ ඉදිරියේ දිවුරුම් දුන්නේය.

නව  සංශෝධනයට අනුව අමාත්‍යවරුන් දෙදෙනකුගේ හා නියෝජ්‍ය අමාත්‍යවරුන් කිහිපදෙනෙකුගේ විෂය පථයන් වෙනස් කර ඇතැයි දැනගන්නට ඇත.

ඒ අනුව බිමල් රත්නායක මහතා ප්‍රවාහන, මහා මාර්ග සහ නාගරික සංවර්ධන අමාත්‍යවරයා ලෙසත්, අනුර කරුණාතිලක මහතා වරාය සහ සිවිල් ගුවන් සේවා අමාත්‍යවරයා ලෙසත්, වෛද්‍ය එච්.එම්. සුසිල් රණසිංහ මහතා නිවාස, ඉදිකිරීම් සහ ජලසම්පාදන අමාත්‍යවරයා ලෙසත් දිවුරුම් දි ඇත.

ප්‍රවාහන, මහාමාර්ග, වරාය සහ සිවිල් ගුවන් සේවා අමාත්‍ය ලෙස කටයුතු කළ බිමල් රත්නායක මහතාගෙන් වරාය හා සිවිල් ගුවන්සේවා ඉවත් කර ඇති අතර, ඒ වෙනුවට නාගරික සංවර්ධන අමාත්‍යාංශය එක්ව තිබේ.

අමාත්‍ය බිමල් රත්නායක මහතාගෙන් ඉවත්කළ වරාය සහ සිවිල් ගුවන්සේවා අමාත්‍යාංශයේ අනුර කරුණාතිලක මහතා දිවුරුම් දුන් අතර  නාගරික සංවර්ධන, ඉදිකිරීම් සහ නිවාස අමාත්‍ය ලෙස කටයුතු කළ අනුර කරුණාතරක මහතා වරාය සහ සිවිල් ගුවන්සේවා අමාත්‍ය ලෙස අද දිවුරුම් දුන්නේය.

එමෙන්ම අනුර කරුණාතිලක මහතාගෙන් ඉවත්කළ ඉදිකිරීම් සහ නිවාස අමාත්‍ය ධුරය, නියෝජ්‍ය අමාත්‍ය ලෙස කටයුතු කළ වෛද්‍ය එච්.එම්. සුසිල් රණසිංහ මහතාට ලබා දී ඇත.

හදිසි කැබිනට් සංශෝධනයක් සිදු කිරීමට රජය තීරණය කර තිබේ. ඒ අනුව නව අමාත්‍ය ධුරයක් සහ නියෝජ්‍ය අමාත්‍ය ධුර කිහිපයක් පිරිනැමීමට නියමිතව ඇත.

ජනාධිපති අනුර කුමාර දිසානායක මහතා විසින් අද පෙරවරුවේ මෙම නව කැබිනට් සංශෝධනය සිදුකරනු ලබයි.