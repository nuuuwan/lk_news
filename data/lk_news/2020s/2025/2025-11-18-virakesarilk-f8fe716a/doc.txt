பேருவளை கடலில் மிதந்த நிலையில் போதைப்பொருள் பொதிகள் மீட்பு!

மேல் மாகாணம் வடக்கு பொலிஸ் குற்றத்தடுப்பு பிரிவு மற்றும் கடற்படையினர் இன்று செவ்வாய்க்கிழமை (18) காலை நடத்திய ரோந்து நடவடிக்கையில்  சந்தேகத்திற்கிடமான போதைப்பொருள் அடங்கிய தலா 100 கிலோகிராம் அடங்கிய இரண்டு பொதிகள் மீட்கப்பட்டன.

பேருவளையில் இருந்து சுமார் 2.5 கடல் மைல் தொலைவில் கடலில் மிதந்தபடி இந்தப் பொதிகள் மீட்கப்பட்டதாக பொலிஸார் தெரிவித்தனர்.

இதேவேளை, சுமார் 20 முதல் 25 கிலோ கிராம் அளவுக்கு சந்தேகத்திற்கிடமான போதைப்பொருள் அடங்கிய பொதி ஒன்று கரை ஒதுங்கிய நிலையில்  இன்றைய தினம் காலை பெந்தோட்டை கடற்கரையில் பொலிஸார் மீட்டனர்.