மூதூரில் சட்டவிரோத கசிப்புடன் இருவர் கைது

மூதூர் போதை ஒழிப்புப் பிரிவு பொலிஸார் மேற்கொண்ட சுற்றி வளைப்பின்போது சட்டவிரோத கசிப்புடன் இருவர் கைது செய்யப்பட்டுள்ளனர்.

இதன்போது மூதூர் - பச்சநூர் பகுதியில் வைத்து ஒருவரிடமிருந்து 52500 மில்லி லீற்றர் மற்றையவரிடமிருந்து 45000 மில்லி லீற்றர் கசிப்பும் மீட்கப்பட்டுள்ளது.அத்தோடு கசிப்பு கொண்டு செல்லப்பட்ட மோட்டார் சைக்கிள் ஒன்றினையும் பொலிஸார் கைப்பற்றியுள்ளனர்.

கைது செய்யப்பட்டவர்கள் கிண்ணியா - ஈச்சந்தீவு பகுதியைச் சேர்ந்த 46, 42 வயதுகளை உடையவர்கள் என்ன பொலிஸார் தெரிவித்தனர்.

கைது செய்யப்பட்ட இருவரையும் மூதூர் நீதிவான் நீதிமன்றத்தில் ஆஜர் படுத்துவதற்கான ஏற்பாடுகளை மூதூர் பொலிஸார் முன்னெடுத்து வருகின்றனர்.