விபத்தை ஏற்ப்படுத்தி விட்டு நிறுத்தாமல் சென்ற டிப்பர் வாகனம்! பெண் படுகாயம்!

வவுனியா கொறவப்பொத்தானை வீதியில் விபத்தை ஏற்ப்படுத்திய டிப்பர்வாகனம் நிறுத்தாமல் சென்றுள்ளதுடன் பெண் ஒருவர் படுகாயமடைந்துள்ளார்.

குறித்தவிபத்து வவுனியா தினச்சந்தை கட்டடத்திற்கு முன்பாக உள்ள பாதசாரிகள் கடவைக்கு அருகில் இன்று இரவு8.30 மணிக்கு இடம்பெற்றுள்ளது.

மோட்டார்சைக்கிளில் சென்ற குறித்த பெண் புறப்படுவதற்கு தயாராக வீதியின்கரையில் நின்றுள்ளார். இதன்போது வைத்தியசாலை சுற்றுவட்டத்தில் இருந்து கொறவப்பொத்தானை திசைநோக்கி சென்ற டிப்பர் வாகனம் அவரை மோதியுள்ளது.

விபத்தை ஏற்ப்படுத்திய மஞ்சள் வர்ண டிப்பர்வாகனத்தின் சாரதி வாகனத்தை நிறுத்தாமல் சென்றுள்ளதாக விபத்தை நேரில் பார்த்தவர்கள் தெரிவித்தனர்.