හිටපු මැති ඇමතිලා හතරක් නුවරඑළියේ ඉඩම් බෙදාගෙන

හිටපු මැති ඇමැතිවරු සිව් දෙනකු නුවරඑළියෙන් වටිනා ඉඩම් හිතු හැටියට බෙදා ගෙන ඇතැයි ජාතික ජන බලවේගයේ පාර්ලිමේන්තු මන්ත්‍රී මංජුල සුරවීර ආරච්චි මහතා පාර්ලිමේන්තුවේදී පැවසීය.

වඩිවෙල් සුරේෂ්, මහින්දානන්ද අලුත්ගමගේ, සතාසිවම් හිටපු පාර්ලිමේන්තු මන්ත්‍රී රංජිත් සියඹලාපිටිය මෙසේ ඉඩම් වෙන්කරගෙන ඇති හිටපු මැති ඇමතිවරුන් බවද ඔහු ප්‍රකාශ කළේය.

අඹගමුව වේවැල් තලාව ප්‍රදේශයේ අක්කර පනහක් වඩිවෙල් සුරේෂ් අත්පත් කරගෙන ඇති බවත් ලොතරැයි මණ්ඩලයේ හිටපු සභාපති උපාලි ලියනගේ මහතාද තවත් අක්කර පනහක් වෙන්කරගෙන ඇති බවත් මන්ත්‍රීවරයා පැවසීය.