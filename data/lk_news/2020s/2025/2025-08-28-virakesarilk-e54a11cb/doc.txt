பிரதீப் ரங்கநாதன் நடிக்கும் 'லவ் இன்சூரன்ஸ் கம்பனி' திரைப்படத்தின் டீசர் வெளியீடு

தமிழ் திரையுலகில் நட்சத்திர அந்தஸ்து உள்ள நாயகனாக தொடர்ந்து இரண்டு படங்களின் வணிக ரீதியான வெற்றிக்குப் பிறகு வளர்ச்சி அடைந்திருக்கும் நடிகர் பிரதீப் ரங்கநாதன் கதையின் நாயகனாக நடித்திருக்கும் 'லவ் இன்சூரன்ஸ் கம்பனி' எனும் திரைப்படத்தின் டீசர் வெளியிடப்பட்டிருக்கிறது.

இயக்குநர் விக்னேஷ் சிவன் இயக்கத்தில் உருவாகியுள்ள 'லவ் இன்சூரன்ஸ் கம்பனி' திரைப்படத்தில் பிரதீப் ரங்கநாதன், கிருத்தி ஷெட்டி, எஸ். ஜே. சூர்யா, யோகி பாபு, கௌரி ஜி. கிஷன், ஷா ரா உள்ளிட்ட பலர் நடித்துள்ளனர். ரவிவர்மன் ஒளிப்பதிவு செய்திருக்கும் இந்த திரைப்படத்திற்கு அனிருத் இசையமைத்திருக்கிறார். இந்த திரைப்படத்தை ரவுடி பிக்சர்ஸ் நிறுவனம் சார்பில் தயாரிப்பாளர் நயன்தாரா தயாரித்திருக்கிறார். இந்த திரைப்படத்தை செவன் ஸ்கிரீன் ஸ்டுடியோ நிறுவனம் வழங்குகிறது.

தீபாவளி திருநாளை முன்னிட்டு எதிர்வரும் ஒக்டோபர் மாதம் 17ஆம் திகதியன்று உலகம் முழுவதும் படமாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தின் டீசர் வெளியிடப்பட்டுள்ளது. இந்த டீசரில் கதை 2040 ஆம் ஆண்டில் நடைபெறுவது போன்று காட்சிகள் அமைக்கப்பட்டிருப்பதால்.. அந்த காலகட்டத்திலும் கண்டவுடன் காதல் சாத்தியமா? இல்லையா? என்பதை இயக்குநர் தனக்கே உரிய கற்பனையுடன் காட்சிகளாக விவரித்திருப்பதால்.. ரசிகர்களை வெகுவாக கவர்ந்திருக்கிறது. அதிலும் அனிருத்தின் பின்னணி இசை பார்வையாளர்களை வியப்பில் ஆழ்த்தி இருக்கிறது. இதன் காரணமாக இந்த டீசர் வெளியான குறுகிய கால அவகாசத்திற்குள் ஒரு மில்லியனுக்கும் மேற்பட்ட பார்வையாளர்களால் பார்வையிடப்பட்டு சாதனை படைத்து வருகிறது.