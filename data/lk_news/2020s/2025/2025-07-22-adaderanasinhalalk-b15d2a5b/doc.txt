මාරවිල වෙඩිතැබීමක් - කාන්තාවක් මරුට - දරුවෙකුට තුවාල

මාරවිල මැද නාත්තන්ඩිය ප්‍රදේශයේ සිදුවූ වෙඩි තැබීමකින් කාන්තාවක් ජීවිතක්ෂයට පත්ව තිබේ.

පොලීසිය පැවසුවේ යතුරු පැදියකින් පැමිණි නාඳුනන තුවක්කුකරුවන් දෙදෙනෙකු විසින් අද (22) රාත්‍රී මෙම වෙඩිතැබීම සිදුකර පලාගොස් ඇති බවය.

වෙඩි වැදීමෙන් තුවාල ලැබූ 10 හැවිරිදි දරුවෙකු ද ප්‍රතිකාර සඳහා මාරවිල රෝහලට ඇතුළත් කර තිබේ.

මියගිය 30 හැවිරිදි කාන්තාව මැද නාත්තන්ඩිය ප්‍රදේශයේ පදිංචිකාරියක් බව සඳහන්ය.

ඇය මත්ද්‍රව්‍ය වරදක් සම්බන්ධයෙන් රක්ෂිත බන්ධනාගාර ගතව සිටි ඇප ලබා සිට පැමිණ තිබේ.

අදාළ කාන්තාව ත්‍රීරෝද රථයකින් නිවසට පැමිණෙමින් සිටි අතර තුරදී නිවස ආසන්නයේදී වෙඩි වැදීමට ලක්ව ඇති බව පොලීසිය පැවසුවේය.

වෙඩි තැබීම සඳහා රිවෝල්වර් වර්ගයේ ගිනිඅවියක් හෝ පිස්තොලයක් භාවිත කර ඇති බවට පොලීසිය සැක පලකරයි.