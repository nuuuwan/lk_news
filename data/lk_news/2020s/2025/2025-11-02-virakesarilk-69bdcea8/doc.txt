மீன்பிடி படகிலிருந்து 350 கிலோவுக்கும் அதிக போதைப்பொருள் மீட்பு!

மீன்பிடி படகிலிருந்து 350 கிலோ கிராம்களுக்கும் அதிகமான ஐஸ் மற்றும் ஹெரோயின் போதைப்பொருட்கள் கைப்பற்றப்பட்டுள்ளதாக பாதுகாப்பு பிரதி அமைச்சர் அருண ஜயசேகர  தெரிவித்தார்.

போதைப்பொருள் கொண்டு சென்றதாக சந்தேகிக்கப்படும் பல நாள் மீன்பிடிக் படகு, நாட்டின் மேற்கு கடற்கரைக்கு அப்பால் உள்ள ஆழ்கடலில் இலங்கை கடற்படையினரால் தடுத்து நிறுத்தப்பட்டு இன்று ஞாயிற்றுக்கிழமை (2) காலை திக்கோவிட்ட மீன்பிடித் துறைமுகத்திற்கு கொண்டு வரப்பட்டது.

நேற்றையதினம் கிடைக்கப்பெற்ற உளவுத்துறை தகவலொன்றை அடிப்படையாக கொண்டு, முன்னெடுக்கப்பட்ட கடற்படையின் விசேட நடவடிக்கையின் போதே குறித்த படகு கைப்பற்றப்பட்டுள்ளது.

இதன்போது, கடற்படை அதிகாரிகளால் படகில் இருந்த 6 சந்தேக நபர்கள் கைது செய்யப்பட்டுள்ளனர்.