ஹட்டனில்  மண்மேடு சரிந்து விழுந்தது

கடும் மழையுடனான வானிலை காரணமாக ஹட்டன் - சமனலகம பகுதியிலுள்ள வீடொன்றின் மீது இன்று அதிகாலை மண்மேடு சரிந்து விழுந்துள்ளது.

மண்மேடு சரிந்து விழுந்ததில் வீட்டின் சுவர்கள் இடிந்து விழுந்து சேதம் ஏற்பட்டுள்ளதாக வீட்டு உரிமையாளர் தெரிவித்தார்.

கடும் மழை காரணமாக பாதுகாப்பான இடத்துக்கு செல்லுமாறு அக்குடும்பத்தினருக்கு ஹட்டன் - டிக்கோயா நகரசபையால் அறிவுறுத்தப்பட்டுள்ளது என தெரிவிக்கப்படுகின்றது.

ஹட்டன், சமனலகல வீடமைப்பு பகுதி மண்சரிவு அபாயமிக்க பகுதியென அடையாளம் காணப்பட்டுள்ளது. இப்பகுதியில் உள்ள சிலருக்கு ஹட்டனில் வேறு  இடங்கள் வழங்கப்பட்டுள்ளன என்பது குறிப்பிடதக்கது. R