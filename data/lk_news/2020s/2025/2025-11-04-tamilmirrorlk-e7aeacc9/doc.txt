LGBTQ ற்கு எதிரான வெறுப்புப் பேச்சு குறித்து முறைப்பாடு

இலங்கை LGBTQ உரிமை ஆர்வலர் சானு நிமேஷா, LGBTQ சமூகத்திற்கு எதிரான வெறுப்பு பேச்சு தொடர்பாக பொலிஸ் தலைமையகத்தில் முறைப்பாடு அளித்துள்ளார்.

ஊடகங்களிடம் பேசிய சானு நிமேஷா, LGBTQ சமூகத்திற்கு எதிராக ஊடகங்கள் மூலம் கடுமையான வெறுப்புப் பேச்சு வெளியிடப்பட்டுள்ளதாகக் கூறினார்.

"அவர்களிடம் பேசுவதற்கு வேறு எதுவும் இல்லாததால், அவர்கள் இப்போது LGBTQ சமூகத்தைப் பிடித்துக்கொண்டு, சேறு பூசும் பிரச்சாரங்களை மேற்கொண்டு வருகின்றனர். நாம் அனைவரும் சாதாரண மனிதர்கள், LGBTQ என்று எழுதப்பட்ட பேட்ஜ் அணிய வேண்டிய அவசியமில்லை," என்று சானு நிமேஷா கூறினார்.

அவர்கள் பிரச்சாரத்தில் ஈடுபடத் தேவையில்லை; அவர்கள் தங்கள் வழக்கமான வாழ்க்கையை வாழட்டும் என்று சானு நிமேஷா மேலும் கூறினார்.

"LGBTQ சமூகத்திற்கு எதிரான வெறுப்புப் பேச்சுகளை நாங்கள் எதிர்க்கிறோம். அவர்களுக்கு அரசியல் பிரச்சினை இருந்தால், அதை வேறு வழியில் தீர்க்க வேண்டும்," என்று சானு நிமேஷா மேலும் கூறினார்