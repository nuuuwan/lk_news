கொழும்பு - மருதானை ரயில் நிலையத்தின் புதுப்பித்தல் பணிகள் நாளை ஆரம்பம்

கொழும்பு - மருதானை ரயில் நிலையத்தின் புதுப்பித்தல் பணிகள் செப்டம்பர் மாதம் 15 ஆம் (நாளை) திகதி ஆரம்பிக்கப்படவுள்ளது.

கொழும்பு நகரின் இரண்டாவது பெரிய ரயில் நிலையமாக மருதானை கருதப்படுகிறது. அதன்படி, இது நாட்டின் மிகவும் பழமையான ரயில் நிலையங்களில் ஒன்றாகும்.

முதன்முதலில் 1889 ஆம் ஆண்டு மரத்தினால் கட்டப்பட்டது. இது கண்டி மற்றும் தெற்கு பாதைகளில் செயல்பாடுகளைக் மேற்கொண்டது.

கொழும்பு கோட்டை ரயில் நிலையத்தில் செயல்பாடுகள் மிகவும் கடினமானமையினால், தொடர்புடைய செயல்பாடுகள் மருதானை ரயில் நிலையத்திற்கு மாற்றப்பட்டதாகக் கூறப்படுகிறது.

1893 ஆம் ஆண்டு ஜூலை மாதம் 12 ஆம் திகதி நிரந்தர கட்டிடம் ஒன்று  திறக்கப்பட்டதாக தெரிவிக்கப்படுகிறது.

அதன்படி, தற்போதைய மருதானை ரயில் நிலையம் 1908 ஆம் ஆண்டு  நவம்பர் மாதம் 09 ஆம் திகதி திறக்கப்பட்டதாகக் கூறப்படுகிறது.

இந்த ரயில் நிலையத்தின் பாரம்பரியத்தை  காக்கும் அதே வேளையில் பயணிகள் வசதிகள் மேம்படுத்தப்பட்டு உட்கட்டமைப்பு வசதிகள் நவீனமயமாக்கப்படும் என்று எதிர்பார்க்கப்படுகிறது.