அம்பலாங்கொடை பத்தினி தேவாலய பெரஹரா ; போக்குவரத்து மட்டுப்படுத்தல்!

காலியில் அம்பலாங்கொடை பொலிஸ் பிரிவுக்கு உட்பட்ட அக்குறள பத்தினி தேவாலயத்தின் வருடாந்த பெரஹராவினை முன்னிட்டு, போக்குவரத்து மட்டுப்படுத்தப்பட்டுள்ளதாக பொலிஸ் ஊடகப் பிரிவு தெரிவித்துள்ளது.

இந்த பெரஹரா ஊர்வலம் இன்று வியாழக்கிழமை (02) மாலை 3 மணி முதல் காலி - கொழும்பு பிரதான வீதியில் நடத்தப்படவுள்ளது.

அதன்படி, இந்த பெரஹரா ஊர்வலம் அக்குறள பத்தினி தேவாலயத்தில் ஆரம்பமாகி, தேவாலய வீதி ஊடாக காலி பிரதான வீதிக்குள் நுழைந்து, காலி - கொழும்பு பிரதான வீதியின் ஊடாக, கஹவ சந்தியில் சென்று பின்னர் கஹவ சந்தியிலிருந்து காலி - கொழும்பு பிரதான வீதியில், அக்குறள பாலம் வரை சென்று அக்குறள பாலத்தில் திரும்பி கோலோம் பிரதான வீதியில் பயணிக்கவுள்ளது.

எனவே, குறித்த வீதிகளைப் பயன்படுத்தும் சாரதிகளும் பொதுமக்களும் பெரஹரா ஊர்வலத்தின் போது பின்வரும் மாற்று வழிகளைப் பயன்படுத்துமாறு பொலிஸார் கேட்டுக்கொள்ளப்படுகிறார்கள்.

கொழும்பில் இருந்து காலி நோக்கி பயணிக்கும் வாகனங்கள் உஸ் முத்துலாவ சந்தியிலிருந்து மாற்றுவழியூடாக, குளிகொட சந்திக்கு சென்று அங்கிருந்து, கலகொட சந்தி ஊடாக மீட்டியாகொட சந்திக்கு சென்று மீட்டியாகொட ஊடாக கஹவ படபொல சந்திக்கு வந்து காலி - கொழும்பு பிரதான வீதியில் நுழைந்து காலி நோக்கி செல்ல முடியும்.

அதேநேரம், காலியிலிருந்து கொழும்பு நோக்கிப் பயணிக்கும் வாகனங்கள் (கனரக வாகனங்கள் தவிர்ந்த) மாற்றுவழியூடாக, கஹட படபொல சந்தியினூடாக சென்று, மீட்டியாகொட சந்தி ஊடாக குளிகொட, கலகொட சந்தியில் உஸ் முதுலாவ சந்தியில் சென்று காலி - கொழும்பு பிரதான வீதியில் நுழைந்து கொழும்பு நோக்கி செல்ல முடியும்.