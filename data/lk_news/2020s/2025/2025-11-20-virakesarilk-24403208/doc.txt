கொமர்ஷல் வங்கி வலுவான கடன் புத்தக வளர்ச்சியுடன்  9 மாத பெறுபேறுகளை வெளியிட்டுள்ளது

கொமர்ஷல் வங்கிக் குழுமமானது  2025 ஆம் ஆண்டின் மூன்றாம் காலாண்டின் இறுதியில் மொத்த வருமானமாக ரூ. 268.49 பில்லியனையும் நிகர வட்டி வருமானமாக ரூ. 103.48 பில்லியனையும் பதிவு செய்துள்ளது, கடன் புத்தகத்தில் ஆண்டுக்கு ஆண்டு 34.60%  வலுவான வளர்ச்சியும், வட்டிச் செலவுகள் குறைக்கப்பட்டதன் மூலம் ஒன்பது மாத செயல்திறனுக்கு பங்களித்துள்ளது.

இலங்கையின் மிகப்பெரிய தனியார் துறை வங்கி, அதன் துணை நிறுவனங்கள் மற்றும் பங்காளர் ஒன்றையும்  உள்ளடக்கிய இந்தக் குழுமம், கொழும்பு பங்குப்பரிவர்த்தனையில் (CSE) வெளியிட்டுள்ள  அறிக்கையில், 2025 செப்டம்பர் 30 ஆம்  திகதியுடன் முடிவடைந்த ஒன்பது மாதகாலப்பகுதியில்  வட்டி வருமானம் 6.96% ஆல் அதிகரித்து ரூ. 221.53 பில்லியனாக உயர்ந்துள்ளதாகவும், அதே நேரத்தில் நிதிகளின் குறைந்த செலவு மற்றும் CASA விகிதத்தில் தொடர்ச்சியான முன்னேற்றம் காரணமாக அந்தக் காலப்பகுதிக்கான வட்டிச் செலவுகள் ரூ. 118.05 பில்லியனாக நிலையானதாக இருப்பதாகவும் தெரிவித்துள்ளது.

இதன் விளைவாக, மதிப்பாய்வு செய்யப்பட்ட ஒன்பது மாதகாலப்பகுதியில் நிகர வட்டி வருமானம் ரூ. 103.48 பில்லியனாக இருந்தது, மொத்த வருமானத்தில் 11.08மூ வளர்ச்சியுடன் ஒப்பிடும்போது இது 16.30ம% ஆல் அதிகரித்துள்ளது. மூன்றாவது காலாண்டில், மொத்த வருமானம் 16.37% ஆல் அதிகரித்து ரூ. 91.46 பில்லியன் பதிவு செய்யப்பட்டது.

அதே நேரத்தில் மூன்று மாதங்களுக்கான வட்டி வருமானம் 10.35% ஆல் அதிகரித்து ரூ. 74.88 பில்லியனாக இருந்தது, கடன் புத்தகம் 10.14% ஆல் அதிகரித்து மாதாந்த சராசரி ரூ. 58.51 பில்லியனாக இருந்தது.