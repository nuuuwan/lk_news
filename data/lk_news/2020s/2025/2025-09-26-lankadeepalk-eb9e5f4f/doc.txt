තිස්සමහාරාම වෙඩි තැබීමකින් අයෙක් මරුට

තිස්සමහාරාම පොලිස් වසමේ මුතියම්මාගම ප්‍රදේශයේදී අද (26) පස්වරු 05ට පමණ ගල්කටස් ගිණි අවියකින් වෙඩි තබා පුද්ගලයෙකු  ඝාතනය කර ඇතැයි පොලිසිය පැවසීය .

ඝාතනය කර ඇත්තේ තිස්සමහාරාම මුතියම්මාගම අංක 1223 ලිපිනයේ පදිංචිව සිටි හේවා කොඩිතුවක්කුගේ ප්‍රියන්ත නමැති අයෙකි.

ඔහු තමාට අයත් මුතියම්මාගම පාසැල අසල පිහිටි ගරාජයේ රැඳී සිටියදී වෙඩි තබා ඝාතනය කර ඇතැයිද පොලිසිය පැවසීය .

සැකකරු ඝාතනය වූ පුද්ගලයාගේ පුතාගේ බිරිඳ සමඟ අනියම් සබදතාවයක් පවත්වා ඇති අතර ඒ පිළිබඳව මරණකරු සහ සැකකරු අතර බහින් බස් වීමක් සිදුවී ඇතැයිද ඉන්පසු වෙඩි තැබීම සිදුකර ඇතැයිද පොලිසිය කීවේය .