ஒருவர் கடத்தல்: இரண்டு படையினர் கைது

திருகோணமலை கடற்படை தளத்தில் நிலத்தடி பதுங்கு குழியில் ஒருவர் கடத்தப்பட்டு காணாமல் போன சம்பவம் தொடர்பாக  முன்னாள் கடற்படை வீரர்கள் இருவர் திங்கட்கிழமை (24) கைது செய்யப்பட்டதாக குற்றப் புலனாய்வுத் துறை (CID) தெரிவித்துள்ளது.

ஹப்புத்தளை மற்றும் சிலாபம் ஆகிய இடங்களைச் சேர்ந்த 41 மற்றும் 44 வயதுடைய இரண்டு முன்னாள் கடற்படை அதிகாரிகள் கைது செய்யப்பட்டனர்.

குற்றப் புலனாய்வுத் துறையின் குழு கொள்ளை விசாரணைப் பிரிவின் அதிகாரிகள் நடத்திய விசாரணையைத் தொடர்ந்து இரண்டு சந்தேக நபர்களும் கைது செய்யப்பட்டனர்.

பொலிஸ் விசாரணையில், அந்த நபர் 2010 ஜூலை மாதம் கடத்தப்பட்டு, திருகோணமலை கடற்படை தளத்தில் உள்ள நிலத்தடி அறையில் அடைத்து வைக்கப்பட்டு சித்திரவதை செய்யப்பட்டதாக தெரியவந்துள்ளது. சந்தேக நபர்கள் இருவரும் நீதிமன்றத்தில் ஆஜர்படுத்தப்படவிருந்தனர். குற்றப் புலனாய்வுத் துறை மேலும் விசாரணைகளை மேற்கொண்டு வருகிறது.