அநுராதபுரத்தில் கடும் மழை: 36 பேர் பாதிப்பு - அனர்த்த முகாமைத்துவ நிலையம் தகவல்

அநுராதபுரம் மாவட்டத்தில் பெய்துவரும் கடும் மழை காரணமாக 36 பேர் பாதிக்கப்பட்டுள்ளதாக அநுராதபுரம் மாவட்ட அனர்த்த முகாமைத்துவ உதவிப் பணிப்பாளர் நயன் சமரகோன் தெரிவித்தார்.

தம்புத்தேகம பிரதேச செயலாளர் பிரிவின் தம்மன்னாகம பகுதியிலுள்ள பத்துக்கும் மேற்பட்ட குடும்பங்களைச் சேர்ந்த 36 பேர் இவ்வாறு பாதிக்கப்பட்டுள்ளனர்.

பாதிக்கப்பட்டவர்களுக்கு தங்குமிட வசதிகள் வழங்கப்பட்டு அவர்களுக்கு உணவுகளை வழங்குவதற்கு பிரதேச செயலாளரின் ஆலோசனைக்கு அமைய மாவட்ட அனர்த்த முகாமைத்துவ நிவாரண சேவை பிரிவு தேவையான நடவடிக்கைகளை எடுத்துள்ளது.

அதிக மழை காரணமாக அநுராதபுரம் கலாவெவ மற்றும் ராஜாங்கனை, அங்கமுவ நீர்த்தேக்கங்களின் வான் கதவுகள் சில திறக்கப்பட்டுள்ளது.

தாழ்நிலப் பகுதியில் வசிக்கும் பொதுமக்களை அவதானமாக இருக்குமாறு அறிவுறுத்தல் விடுக்கப்பட்டுள்ளதுடன் தொடர்ந்து கடும் மழையுடனான காலநிலை நீடிக்கும் பட்சத்தில் குறித்த நீர்த்தேக்கங்களின் ஏனைய வான்கதவுகள் திரக்கப்படும் வாய்ப்புள்ளதாக அனர்த்த முகாமைத்துவ மத்திய நிலையத்தின் அநுராதபுரம் மாவட்ட அலுவலக உதவிப் பணிப்பாளர் நயன் சமரகோன் மேலும் தெரிவித்துள்ளார்.