வத்தளை அபிவிருத்தி குழு கூட்டங்களுக்கு அரசாங்கம் சிலருக்கு மட்டுமே அழைப்பு விடுக்கிறார்கள் – எஸ்.சசிக்குமார் குற்றச்சாட்டு

அரசாங்கம் வத்தளை பிரதேசத்தின் அபிவிருத்தி மற்றும் குறைபாடுகள் சம்மந்தமான விடயங்களை மாதம் ஒருமுறை வத்தளை பிரதேச செயலகத்தில் அபிவிருத்தி குழு கூட்டம் நடைபெரும். அதில் நகரசபை உறுப்பினர்கள் பிரதேச சபை உறுப்பினர்கள் கலந்து கொள்ள முடியும்.  ஆனால் இப்போது அப்படி இல்லை. அரசாங்கம் சிலருக்கு மாத்திரமே அழைப்பு விடுக்கிறார்கள் என ஜனநாயக மக்கள் முன்னணி உப இனை தலைவர் மற்றும் வத்தளை மாபோல நகரசபை உறுப்பினர் எஸ்.சசிக்குமார் தெரிவித்தார்.

வத்தளையில் வியாழக்கிழமை (06) நடைபெற்ற மாதாந்த நகரசபை கூட்டத்தில்  கலந்து கொண்டபோதே  ஜனநாயக மக்கள் முன்னணி உப இனை தலைவர் வத்தளை மாபோல நகரசபை உறுப்பினர் எஸ்.சசிக்குமார் இவ்வாறு தெரிவித்தார். அவர் மேலும் தெரிவிக்கையில்,

இந்த அரசாங்கம் வத்தளை பிரதேசத்தின் அபிவிருத்தி மற்றும் குறைபாடுகள் சம்மந்தமான விடயங்களை மாதம் ஒருமுறை வத்தளை பிரதேச செயலகத்தில் அபிவிருத்தி குழு கூட்டம் நடைபெரும் அதில் நகரசபை உறுப்பினர்கள் பிரதேச சபை உறுப்பினர்கள் கலந்து கொள்ள முடியும்.

ஆனால் இப்போது அப்படி இல்லை. அரசாங்கம் சிலருக்கு மாத்திரமே அழைப்பு விடுக்கிறார்கள்.  அதனால் கடந்த கூட்டத்தில் எனக்கு பங்கு பெற முடியாமல் போனதை எண்ணி கவலை அடைகிறேன்.

இது சம்பந்தமாக  தலைவர் மனோ கணேசன் அவர்களிடம் புகார் செய்துள்ளேன். அவர் கவனிப்பதாக கூறியுள்ளார். நான் நகரசபை மாதாந்த சபை கூட்டத்தில் சபை தலைவர் வி.பிரகாஷிடம் ஒரு வேண்டுகோளை முன் வைத்தேன்.

பிரதேச செயலகத்தில் நடைபெறுகிற கூட்டத்தில் நீங்கள் தான் எங்கள் மக்கள் சார்பாக கலந்து கொள்ளும் உறுப்பினர். ஆகவே இந்த அரசாங்கம் வத்தளை பிரதேசத்தின் அபிவிருத்தி சம்மந்தமான தவறான முடிவுகள் எடுக்கும் பட்சத்தில் எதிர்த்து கேள்வி எழுப்ப வேண்டும்.

அதைப் அனைத்து சபை உறுப்பினர்கள் முன் ஏற்றுக்கொண்டார்.  (உதாரணமாக வத்தளை தமிழ் பாடசாலைக்காக ஒளியமுள்ளையில ஒதுக்கப்பட்ட நிலத்தை அரசாங்கம் வேறு அபிவிருத்திகாக பயன் படுத்த விடக்கூடாது.

அந்த நிலத்தில் தமிழ் பாடசாலை தான் வரனும் அதற்காக நான் குரல் கொடுப்பேன் என சபை அனைத்து உறுப்பினர்கள் முன் கூறியுள்ளேன். சபை தலைவர் வி.பிரகாஷ் அதனை ஏற்றுக்கொண்டார்.  எனது வேண்டுகோள் வத்தளை நகரசபை அன்சாட்டில் பதிவு செய்யப்பட்டுள்ளது என்றார்.