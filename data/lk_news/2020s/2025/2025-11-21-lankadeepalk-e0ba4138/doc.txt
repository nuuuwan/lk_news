ගෝමරන්කඩවල ප්‍රා.සභාපති අභාවප්‍රාප්ත වෙයි

ගෝමරංකඩවල ප්‍රාදේශීය සභාවේ සභාපති රංගික ප්‍රගාත් ධර්මදාස හෙවත් රංග ධර්මදාස (34) මහතා හදිසි අසනීප තත්ත්වයකින් ගෝමරංකඩවල ප්‍රාදේශීය  රෝහලට ඇතුළත්ව ප්‍රතිකාර ලබද්දී අද (21) අළුයම අභාවප්‍රාප්ත විය .

ගෝමරංකඩවල ප්‍රාදේශීය සභාව සඳහා පසුගිය පළාත් පාලන මැතිවරණයට ජාතික ජනබල වේගයෙන් ගල්කඩවල කොට්ඨාසයට තරග වැදී ජයග්‍රහණය කර ප්‍රාදේශීය සභාවට තේරී පත්වීමෙන් පසුව ප්‍රාදේශීය සභාවේ සභාපතිවරයා වශයෙන් පත්වීය.

අභාවප්‍රාප්ත රංග ධර්මදාස මහතා ගෝමරංකඩවල තිරප්පනේ පදිංචිකරුවෙකු වන අතර රජරට විශ්ව විද්‍යාලයේ පුරාවිද්‍යාව පිළිබඳ විශේෂවේදී උපාධිධරයෙකි .වෘත්තීය ගොවිතැනින් ජීවත් වූ ඒ මහතා අවිවාහකයෙක් වූ අතර ඔහුට සහෝදරියන් දෙදෙනෙකු සිටි. පශ්චාත් මරණ පරීක්ෂණය සඳහා මළ සිරුර ත්‍රිකුණාමලය මහ රෝහලට රැගෙන ඒමට නියමිතය .