சப்ரகமுவ, தென் மாகாணங்களில் பலத்த மின்னல் அபாயம் ; வளிமண்டல திணைக்களத்திலிருந்து அவசர எச்சரிக்கை

பலத்த மின்னல் தாக்கங்கள் ஏற்படக்கூடிய அதிக வாய்ப்பு நிலவுவதால் வியாழக்கிழமை (04) இரவு 11.30 மணி வரை செல்லுபடியாகும் வகையில் அவசர எச்சரிக்கை ஒன்றை வளிமண்டலவியல் திணைக்களம் வெளியிட்டுள்ளது.

சப்ரகமுவ மாகாணம், தென் மாகாணம் மற்றும் களுத்துறை மாவட்டத்தின் சில பகுதிகளில் இடியுடன் கூடிய கனமழை மற்றும் மின்னல் தாக்கங்கள் அதிகரிக்கும் சூழல் காணப்படுவதாகவும், மழையின்போது திடீர் பலத்த காற்று வீச்சு ஏற்படும் அபாயமும் உள்ளதாகவும் திணைக்களம் தெரிவித்துள்ளது.

மின்னல் தாக்கங்களால் விபத்துகள் ஏற்படாத வகையில், தேவையான பாதுகாப்பு முன்னெச்சரிக்கை நடவடிக்கைகளை மேற்கொள்ள பொதுமக்களிடம் வளிமண்டல திணைக்களம் கேட்டுக்கொண்டுள்ளது.