சீரற்ற வானிலையால் பாதிக்கப்பட்ட மக்களை மீட்கும் பணிகளுக்காக 30 பில்லியன் ரூபாய் ஒதுக்கீடு - பிரதமர் ஹரிணி

நாட்டில் நிலவும் சீரற்ற வானிலையால் பாதிக்கப்பட்ட மக்களை மீட்கும் பணிகளுக்காக 30 பில்லியன் ரூபாய் ஒதுக்கப்பட்டுள்ளதாக பிரதமர் ஹரிணி அமரசூரிய தெரிவித்துள்ளார்.

முழு நாட்டிலும் தற்போதுள்ள அனர்த்த நிலைமை தொடர்பில் வெள்ளிக்கிழமை (28) நடைபெற்ற காணொளி அழைப்பின் போதே பிரதமர் இதனை தெரிவித்துள்ளார்.

தகவல்களை வழங்குவதில் ஊடகங்கள் மிகுந்த பொறுப்புடன் செயல்பட வேண்டும். அத்துடன் மீட்பு நடவடிக்கைகளுக்கு சர்வதேச ஒத்துழைப்பு பெறப்படும்.

அபாயகரமான பகுதிகளில் உள்ள மக்களைப் பாதுகாப்பான இடங்களுக்கு அழைத்துச் செல்லும் பணிகளைப் பொலிஸ், இராணுவம் மற்றும் அதிகாரிகள் மேற்கொண்டு வருகின்றனர்.

நாட்டில் நிலவும் சீரற்ற வானிலை காரணமாக பாதிக்கப்பட்ட மக்களை மீட்பதில் பொலிஸ், முப்படையினர், தேசிய அனர்த்த முகாமைத்துவ நிலையம், மாவட்ட அதிகாரிகள், பிரதேச செயலகங்கள் உள்ளிட்ட அனைத்து நிறுவனங்களும் அதிகாரிகளும் பெரும் பங்களிப்பு செய்து வருகின்றனர் என அவர் மேலும் தெரிவித்துள்ளார்.