“தேசிய நெடுஞ்சாலை திட்டத்தை தயாரிப்போம்“;பிமல் விளக்கம்

கடவத்தை முதல் மீரிகம வரையிலான மத்திய அதிவேக நெடுஞ்சாலை திட்டத்தின் முதல் பகுதியின் தொடக்க விழாவில் உரையாற்றிய துறைமுகங்கள், நெடுஞ்சாலைகள் மற்றும் விமான போக்குவரத்து அமைச்சர் பிமல் ரத்நாயக்க, தற்போதைய அரசாங்கத்தின் கீழ் முந்தைய நிர்வாகங்களின் கீழ் இருந்த எந்த ஒரு பிரச்சனையும் ஒப்பந்ததாரர்கள் எதிர்கொள்ள மாட்டார்கள் என்று கூறினார்.

"இந்த மத்திய அதிவேக நெடுஞ்சாலையை 2028 சிங்கள-தமிழ் புத்தாண்டுக்குள் நாங்கள் முடிப்போம். இந்த ஆண்டு ரம்புக்கனையில் இருந்து கலகெதர வரையிலான கட்டுமானப் பணிகளைத் தொடங்க திட்டமிட்டுள்ளோம்.

துறைமுகத்திற்கு பயன்படுத்துகின்ற வீதியின் பணிகள் 98 சதவீதம் நிறைவடைந்துள்ளது. அடுத்த ஆண்டுக்குள் இந்தப் பணியை நாங்கள் முடிப்போம் என நம்புகிறோம்.

ருவன்புர அதிவேக நெடுஞ்சாலையின் பணிகள் நிறுத்தப்பட்டிருக்கின்றன மேலும் இங்கிரிய வரையிலான கட்டுமானப் பணிகள் மிக விரைவில் ஆரம்பிக்கப்படவுள்ளது.

இங்கிரியவிலிருந்து இரத்தினபுரி வரையிலான சாலைகள் நன்கு அபிவிருத்தி செய்யப்பட்டு வருகின்றன. தெற்கு அதிவேக நெடுஞ்சாலை சுமார் பன்னிரண்டு ஆண்டுகளாக புதுப்பிக்கப்படவில்லை.

தற்போது அதன் புணர்நிருமாண பணிகள் தொடங்கப்பட்டுள்ளன. தெற்கு அதிவேக நெடுஞ்சாலையில் ஒரே ஒரு சேவை மையம் மட்டுமே உள்ளது. உடுகாவ பகுதியில் மற்றொரு சிறிய சேவை மையத்தை நாங்கள் திறக்க உள்ளோம்.

கட்டுநாயக்கவில் இருந்து டிக்கெட் எடுத்த பிறகு, மாத்தறையில் இருந்து பணம் செலுத்தும் வகையில் நாங்கள் பணியை தொடங்குவோம்.

பின்னர் கெரவலப்பிட்டியவிலிருந்து கூடுதல் கட்டணம் எதுவும் இருக்காது. இன்னும் இரண்டு மாதங்களுக்குள் அந்தப் பணியை முடிப்போம். எதிர்காலத்தில்,நாங்கள் ஒரு தேசிய நெடுஞ்சாலை திட்டத்தை தயாரிப்போம்," என்று துறைமுகங்கள், நெடுஞ்சாலைகள் மற்றும் விமான போக்குவரத்து அமைச்சர் பிமல் ரத்நாயக்க கூறினார்.