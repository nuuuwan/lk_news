පොලිස්පතිගේ පැමිණිල්ලක් නිසා වැල්ලවාය මහේස්ත්‍රාත්ගේ වැඩ තහනම්?

පොලිස්පතිවරයාගේ පැමිණිල්ලක් මත වැල්ලවාය මහේස්ත්‍රාත්වරයාගේ වැඩ ඔක්තෝබර් (30) වෙනිදා අධිකරණ කොමිෂන් සභාව මඟින් තහනම් කර ඇත.

ඔහුගේ නඩු තීන්දු කිහිපයක් පිළිබඳ පොලිස්පතිවරයා විසින් අගවිනිසුරුවරයා වෙත කරන ලද පැමිණිල්ලක් මත අධිකරණ සේවා කොමිෂන් සභාව සිදුකරන විමර්ශනයක්,මෙම වැඩ තහනම් කිරීමට පාදකවී තිබේ.

විදේශ ගමන් තහනම් ඉවත් කිරීම්,නඩු වලට ඉදිරිපත් වූ භාණ්ඩ නිදහස් කිරීම් යනාදියේදී සිදුව ඇතැයි කියන විෂමාචාර පිළිබඳව එම විමර්ශනය සිදුකෙරේ.

කොළඹ මහේස්ත්‍රාත් අධිකරණයේ සේවය කළ මහේස්ත්‍රාත්වරයෙකු මෙම මහේස්ත්‍රාත්වරයා වැල්ලවායට මාරුවීම් ලබා සිටි අතර ඔහු ඇතුළු මහේස්ත්‍රාත්වරුන් කොළඹ සිට දුර බැහැර පළාත් වලට මාරු කිරීම පිළිබඳව පසුගියදා පාර්ලිමේන්තු මන්ත්‍රීවරුන් දැඩි විවේචන අධිකරණ සේවා කොමිෂන් සභාව වෙත එල්ල කර තිබිණි.