எஸ்எல்சி ரி20 லீக் கிரிக்கெட் மூன்றாவது போட்டியில் க்றேஸ் அணியை 5 விக்கெட்களால் க்றீன்ஸ் அணி வெற்றிகொண்டது

எஸ்எஸ்சி மைதானத்தில் ஞாயிற்றுக்கிழமை (10) நடைபெற்ற எஸ்எல்சி ரி20 லீக் (SLC T20 League) மூன்றாவது போட்டியில் டீம் க்றேஸ் அணியை எதிர்த்தாடிய டீம் க்றீன்ஸ் அணி மிக இலகுவாக 5 விக்கெட்களால் வெற்றியீட்டியது.

ஏற்கனவே ப்ளூஸ் அணியை வெற்றிகொண்ட க்றீன்ஸ் அணிக்கு கிடைத்த இரண்டாவது வெற்றி இதுவாகும்.

இன்றைய போட்டியில் முதலில் துடுப்பெடுத்தாடிய டீம் க்றேஸ் அணி 20 ஓவர்களில் 5 விக்கெட்களை இழந்து 163  ஓட்டங்களைப்   பெற்றது.

நிரோஷன் திக்வெல்ல 52 ஓட்டங்களையும் நுவனிது பெர்னாண்டோ 22 ஓட்டங்களையும் அதிகபட்சமாக பெற்றனர்.

பந்துவீச்சில் கமிந்து மெண்டிஸ் 14 ஓட்டங்களுக்கு 2 விக்கெட்களையும் நுவன் துஷார 42 ஓட்டங்களுக்கு 2 விக்கெட்களையும் கைப்பற்றினர்.

பதிலுக்கு துடுப்பெடுத்தாடிய டீம் க்றீன்ஸ் அணி 16.4 ஓவர்களில் 5 விக்கெட்களை இழந்து 165 ஓட்டங்களைப் பெற்று இலகுவாக வெற்றியீட்டியது.

துடுப்பாட்டத்தில் காமில் மிஷார 52 ஓட்டங்களையும் பானுக்க ராஜபக்ச 38 ஓட்டங்களையும் சதீர சமரவிக்ரம 36 ஓட்டங்களையும் பெற்றனர்.

நாளைய தினம் டீம் க்றீன்ஸ் அணியும் டீம் ப்ளூஸ் அணியும் ஒன்றையொன்று எதிர்த்தாடவுள்ளன.