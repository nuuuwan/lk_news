ටිපරය පෙරැළි ව්‍යාපාරිකයා මරුට

අබලි ද්‍රව්‍ය  පැටවූ  ටිපර් රථයක් රත්තනපිටිය සූරිය මල් මාවතේදී ඇළකට පෙරලීමෙන් එහි රියදුරු ලෙස සිටි ව්‍යාපාරිකයෙකු එම ස්ථානයේදීම මියගොස් ඇතැයි බොරලැස්ගමුව පොලිසිය කියයි.

අනතුරින් මියගොස් ඇත්තේ බොරලැස්ගමුව දිවුලපිටිය සූරිය මල් මාවතේ පදිංචිව සිටි කේ ඩඩ්ලිව්  ආනන්ද (51)   යන අයයි.

මියගිය පුද්ගලයා පැරැණි ගොඩනැගිලි කඩා ඉවත් කිරීම ඇතුළු විවිධ ව්‍යාපාර කටයුතු සිදු කරන අතර නුගේගොඩ ගම්සභා හන්දිය ප්‍රදේශයේදී ගොඩනැගිල්ලක් කඩාා ඉවතලන    අබලි  ද්‍රව්‍ය ටිපර් රථයේ පටවා වැඩ අංගනය විතර රැගෙනවිත් තිබූ බව පොලිසිය කියයි.

ඔහු  ඊයේ (1) අලුයම වැඩ අංගනයේ සිට ටිපර් රථය පසුපසටගැනීමේදී අසල ඇළ මාර්ගයට එකවරම උඩු බැලී අතට පෙරළී මෙම අනතුර වී ඇතැයි පොලිසිය කියයි.