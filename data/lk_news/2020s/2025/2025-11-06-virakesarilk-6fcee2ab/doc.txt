1990 அக்டோபர் வடக்கு முஸ்லிம்கள் வெளியேற்றம் தேசிய துன்பியல் நிகழ்வாக ஏற்றுக்கொள்ளப்பட வேண்டும் - 3

அரசாங்கம் சிவில் சமூக அமைப்புக்களுடன் சேர்ந்து பேச்சுவார்த்தைக்கும் பரஸ்பர புரிந்துணர்வுக்குமான இடப்பரப்பை உருவாக்கும் செயற்பாடுகளை தொடர்ந்து முன்னெடுக்க வேண்டியது அவசியமானதாகும்.  போர் சகல சமூகங்களையும் பாதித்திருக்கிறது. அதனால் ஒவ்வொரு சமூகத்தினதும் குரலுக்கு மதிப்புக் கொடுத்து நேர்மையான அணுகுமுறையை கடைப்பிடிக்க வேண்டியது நல்லிணக்கத்துக்கு அவசியமாகும். ஒரு குழுவின் துன்பம்  கவனிக்கப்படாமல் போகும்போது எதிர்ப்புணர்வு வளர்ந்து அரசாங்கத்தின் மீதான நம்பிக்கை பலவீனமடைகிறது.