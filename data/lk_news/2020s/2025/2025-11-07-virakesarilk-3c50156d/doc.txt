பழைய வீடியோக்களையும் உயர் HD தரத்தில் பார்க்க யூடியூப்பில் புதிய வசதி!

யூடியூப் சமூக ஊடக தளத்தில் உள்ள பழைய தரம் குறைந்த வீடியோக்களை ஏஐ மூலமாக தாமாக உயர்தர (HD) வீடியோக்களாக மாற்றிக்கொள்ளும் வசதியை யூடியூப் நிறுவனம் கொண்டுவரவிருக்கிறது.

இந்த புதிய வசதி மூலம் 1080p என்ற தரத்துக்கு குறைவாக பதிவிடப்பட்டுள்ள பழைய வீடியோக்கள் மற்றும் இனிமேல் பதிவிடவுள்ள புதிய வீடியோக்கள் போன்றவற்றை ஏஐ மூலம் தரமுயர்த்த யூடியூப் தீர்மானித்துள்ளது.

4K, HD மற்றும் அல்ட்ரா HD வரை செயற்கை நுண்ணறிவு மூலமாக வீடியோக்களின் தரத்தை உயர்த்த யூடியூப் நிறுவனம் தீர்மானித்துள்ளது.

செட்டிங்ஸ் பகுதியில் உள்ள “சூப்பர் ரெசல்யூஷன்” என்ற ஒப்ஷனை தெரிவுசெய்து ஒப்புதல் தெரிவித்தால், யூடியூப்பே வீடியோக்களை தானாக தரம் உயர்த்திக் கொடுக்கும் என்று கூறப்பட்டுள்ளது.

வீடியோக்களின் தரம் தொடர்பான பயனர்களின்  தேடலை கருத்திற்கொண்டு அவ்வப்போது புதிய அப்டேட்களை யூடியூப் வழங்கி வருகிறது. அந்த வகையிலேயே யூடியூப் தற்போது இந்த அப்டேட்டை கொண்டுவரவுள்ளது.