நிலச்சரிவில் இருந்து எப்படி நம்மை பாதுகாப்பது?

நிலச்சரிவு எச்சரிக்கை வந்தவுடன் அபாய பகுதிகளில் வசிப்போர் உடனடியாக வெளியேறவேண்டும். உயர்ந்த சரிவுகள், நீர்வழி பள்ளங்கள், காடழிப்பு அதிகம் உள்ள பகுதிகள் மற்றும் முன்பே நிலச்சரிவுக்கு உள்ளான கிராமங்கள் மிகவும் அபாயகரமானவை. மலையகத்தின் பல பகுதிகளில் சரிவுகள் நேரடியாக கீழ்நோக்கி நகருவதால் மக்கள் வெளியேறும்போது பக்கவாட்டில் நகர்வது பாதுகாப்பானது. ஓடைகள், நதிகள், மின்கம்பங்கள் மற்றும் பெரிய மரங்கள் அருகே செல்லுதல் மிக ஆபத்தானது.