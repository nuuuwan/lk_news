கொழும்பில் 155ம் இலக்க பஸ் சேவை நாளை முதல் ஆரம்பம் - மாநகர சபை உறுப்பினர் ஆனந்தகுமார்

கொழும்பில் நாளை திங்கட்கிழமை முதல் 155ம் இலக்க பஸ் சேவை ஆரம்பிக்கப்படவுள்ளதாக கொழும்பு மாநகர சபை உறுப்பினர் ஆனந்தகுமார் தெரிவித்தார்.

தேசிய போக்குவரத்து ஆணைக்குழுவில் அதன்  தலைவர் ஆலோக கருணாரத்ன தலைமையில் வடகொழும்பு நகர சபை உறுப்பினர்களுடன் விசேட கலந்துரையாடல் ஒன்று இடம்பெற்றது.

இதன்போது நீண்டகால தேவையாகவும் கோரிக்கையாகவும் இருந்து வந்த வடகொழும்பின் பிரதான மார்க்கங்களில் செல்லும் 155ம் இலக்க பஸ் சேவை அதாவது மட்டக்குளி தொடக்கம் சொய்சாபுர வரை செல்லும் குறித்து பஸ்ஸின் சேவை சில ஆண்டுகளுக்கு முன்னர் நிறுத்தப்பட்டது.

பின்னர் வடகொழும்பு நகர சபை உறுப்பினர் பிற நகரசபை உறுப்பினர்களின் தீவிர முயற்சியால் ஒரு சில பஸ்கள் குறித்த பகுதியில் இயக்கப்பட்டது. இருந்தும் குறித்த பகுதியில் வாழும் பொதுமக்கள் இவர்களிடம் விடுத்த கோரிக்கைக்கு அமைய மாநகர சபை அமர்வுகள் மற்றும் பிற அபிவிருத்தி கூட்டங்களின் இவர்கள் தொடர்ச்சியா இந்த பஸ்ஸின் தேவைகள் தொடர்பில் எடுத்து கூறியதுடன் அதன் அவசியத்தையும் தெளிவுபடுத்தி இருந்தனர்.

இதன் பயனாக தேசிய போக்குவரத்து ஆணைக்குழுவில்  அதன் தலைவருடன் இடம்பெற்ற கலந்துரையாடலில் நாளை திங்கட்கிழமை (11) காலை 05.30 மணி முதல் 155 பஸ் சேவையானது மட்டக்குளி தொடக்கம் நகர மண்டபம் (town hall) வரை மீண்டும் சேவையில் இணைத்துக்கொள்ளப்படவுள்ளது.

குறித்த பஸ் சேவையினை இலங்கை போக்குவரத்து சபை மற்றும் தனியார் பேருந்து சங்கம் இணைந்து குறித்த சேவையினை தொடர்ச்சியாக வழங்க இணக்கம் வெளியிட்டுள்ளனர். குறித்த நிகழ்வில் தேசிய போக்குவரத்து ஆணைக்குழுவின் அதிகாரிகள், இலங்கை போக்குவரத்து சபை அதிகாரிகள்,தனியார் பஸ் உரிமையாளர்கள் மற்றும் வடகொழும்பு நகர சபை உறுப்பினர்களும் கலந்துகொண்டனர்.