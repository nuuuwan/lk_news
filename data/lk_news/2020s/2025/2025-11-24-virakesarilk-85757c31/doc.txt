அர்ஜுன் தாஸ் - சாண்டி மாஸ்டர் இணைந்து மிரட்டும் 'சுப்பர் ஹீரோ'

தமிழ் சினிமாவின் 'காந்தக்குரலோன்' அர்ஜுன் தாஸ் - டிஜிட்டல் நடன புயல் சாண்டி மாஸ்டர் ஆகியோர் முதன்முறையாக கதையின் நாயகர்களாக இணைந்து மிரட்டும் புதிய திரைப்படத்திற்கு, 'சுப்பர் ஹீரோ' என பெயரிடப்பட்டு, அதற்கான டைட்டில் லுக் வெளியிடப்பட்டுள்ளது.

இயக்குநர் விக்னேஷ் வேணுகோபால் இயக்கத்தில் உருவாகும் 'சுப்பர் ஹீரோ' எனும் திரைப்படத்தில் அர்ஜுன் தாஸ், சாண்டி மாஸ்டர், தேஜூ அஸ்வினி ஆகியோர் முதன்மையான கதாபாத்திரங்களில் நடிக்கிறார்கள்.

வி. சத்யா ஒளிப்பதிவு செய்யும் இந்த திரைப்படத்திற்கு ஹேஷம் அப்துல் வஹாப் இசையமைக்கிறார். ஃபேண்டஸி ஜேனரிலான இந்தத் திரைப்படத்தை சாலிடர்ஸ் ஃபேக்டரி மற்றும் ரிடாக்டட் ஸ்டுடியோஸ் ஆகிய நிறுவனங்கள் சார்பில் தயாரிப்பாளர்கள் ஜி. ஷன்ஜன் மற்றும் கே .எஸ். சினிஷ் ஆகியோர் இணைந்து தயாரிக்கிறார்கள். இப்படத்தின் தொடக்க விழாவில் இயக்குநர்கள் நெல்சன் திலீப் குமார் மற்றும் வெங்கட் பிரபு ஆகியோர் பங்கு பற்றி படக்குழுவினருக்கு வாழ்த்து தெரிவித்தனர்.

இப்படத்தின் படப்பிடிப்பு விரைவில் தொடங்க உள்ளது என்றும் , படப்பிடிப்பு தொடங்கும் தருணத்தில் படத்தின் ஃபர்ஸ்ட் லுக் வெளியிடப்படும் என்றும் படக் குழுவினர் தெரிவித்துள்ளனர்.