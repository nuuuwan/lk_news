புதுக்குடியிருப்பில் மாவீரர்களுக்கு அஞ்சலி - நகர் முழுதும் கதவடைப்பு

தமிழீழ தேசிய மாவீரர் தினத்தை முன்னிட்டு புதுக்குடியிருப்பு வர்த்தக சங்கத்தின் வேண்டுகோளுக்கிணங்க, இன்று (27) புதுக்குடியிருப்பு நகரம் முழுவதும் முழுமையான கதவடைப்பு முன்னெடுக்கப்பட்டு, மாவீரர்களுக்கு மரியாதை செலுத்தும் நிகழ்வு நடைபெற்றது.

இன்று காலை புதுக்குடியிருப்பு வர்த்தக சங்கத் தலைவர் த. நவநீதன் தலைமையில் நகரின் பொது திருவுருவப்படத்திற்கு மலர்மாலை அணிவித்து, மலர் தூவி அஞ்சலி செலுத்தப்பட்டது.

இதனுடன், வர்த்தக சங்க உறுப்பினர்கள்,  வர்த்தகர்கள், பொதுமக்கள் எனப் பலர் இணைந்து மாவீரர்களின் தியாகங்களை நினைவுகூர்ந்தனர்.