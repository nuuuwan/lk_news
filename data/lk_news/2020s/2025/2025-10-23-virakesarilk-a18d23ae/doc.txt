அனைத்து வன்மங்களுக்கும் எதிரான படம்தான் 'டியூட்' - கீர்த்திஸ்வரன்

ரசிகர்களின் பேராதரவை பெற்று வெற்றிகரமாக ஓடிக் கொண்டிருக்கும் 'டியூட் 'திரைப்படம் - 'அனைத்து வன்மங்களுக்கும் எதிரான படம்' என அப்படத்தின் இயக்குநர் கீர்த்தீஸ்வரன் தெரிவித்திருக்கிறார்.

பிரதீப் ரங்கநாதன்- மமீதா பைஜூ கூட்டணியில் வெளியாகி இந்திய மதிப்பில் நூறு கோடி ரூபாய் வசூல் கிளப்பில் இணையவிருக்கும்' டியூட் ' திரைப்படத்தின் வெற்றி விழா சென்னையில் உள்ள நட்சத்திர ஹொட்டேலில் நடைபெற்றது. இந்நிகழ்வில் படக் குழுவினர் பங்கு பற்றினர்.

இந் நிகழ்வில் பேசிய தயாரிப்பாளர் வை. ரவிசங்கர் , '' டியூட் படத்திற்கு தமிழ் மற்றும் தெலுங்கு என  இரண்டு மொழி ரசிகர்களிடத்தில் பெரும் வரவேற்பினை பெற்றிருக்கிறது. மிகவும் உணர்வுபூர்வமான விடயத்தை இயக்குநர் கீர்த்தீஸ்வரன் கச்சிதமாக தெரிவித்துள்ளார்'' என்றார்.

இதைத் தொடர்ந்து இயக்குநர் கீர்த்தீஸ்வரன் பேசுகையில்,'' இப்படத்தை ஏற்றுக் கொண்ட ரசிகர்களுக்கு நன்றி. படத்தை உருவாக்கத்தில் பங்குபற்றிய நடிகர்கள், நடிகைகள் தொழில்நுட்பக் கலைஞர்களுக்கும் நன்றி. ஒரு பெண் தனக்கான வாழ்க்கைத் துணையை தெரிவு செய்யும் உரிமை- அவளுக்கு மட்டும் தான் உள்ளது. வேறு யாருக்கும் இல்லை என்பதை தான் இந்த படம் வலியுறுத்துகிறது. அத்துடன் அனைத்து விதமான வன்மங்களுக்கும் எதிரான படம் தான் இது'' என்றார்.