அரசாங்கத்துக்கு எதிரான நவம்பர் 21 பேரணி…! ; பின்னடிக்கும் கட்சிகள்…!

தேசிய மக்கள் சக்தி அரசாங்கத்துக்கு எதிராக எதிரணிகள் அனைத்தும் இணைந்து  எதிர்வரும் நவம்பர் மாதம் 21 ஆம் திகதி    முன்னெடுக்கவுள்ள மாபெரும் எதிர்ப்பு ஊர்வலத்தில் கலந்து கொள்வதா வேண்டாமா என்ற குழப்ப நிலையில் சில கட்சிகளும் கூட்டணிகளும் உள்ளன.   இப்பேரணியில் கலந்து கொள்வதா இல்லையா என பிரதான எதிர்க்கட்சி கூட்டணியான ஐக்கிய மக்கள் சக்தி இது வரை உத்தியோகபூர்வமாக எந்தத் தகவல்களையும் வெளிப்படுத்தவில்லை. ஐக்கிய மக்கள் சக்தியில் அங்கம் வகிக்கும் மூன்று கட்சிகளைக் கொண்ட தமிழ் முற்போக்குக் கூட்டணி தாம் நவம்பர் 21 பேரணியில் கலந்து கொள்ளப் போவதில்லையென அறிவித்துள்ளது. இதை கூட்டணியின் தலைவர் மனோ கணேசன் உறுதிப் படுத்தியுள்ளார்.