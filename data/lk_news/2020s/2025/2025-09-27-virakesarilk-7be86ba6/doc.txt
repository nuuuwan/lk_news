'இசைப்புயல் 'ஏ .ஆர். ரஹ்மான் வெளியிட்ட 'வட்டக்கானல்' படத்தின் முதல் பாடல்

நடிகர் துருவன் மனோ கதையின் நாயகனாக நடித்திருக்கும் 'வட்டக்கானல்'எனும் திரைப்படத்தில் இடம்பெற்ற 'உனக்கே உனக்காய்..' எனும் முதல் பாடலும், பாடலுக்கான லிரிக்கல் விடியோவும் வெளியிடப்பட்டிருக்கிறது.

இயக்குநர் பிதக் புகழேந்தி இயக்கத்தில் உருவாகி வரும் 'வட்டக்கானல்' எனும் திரைப்படத்தில் துருவன் மனோ,  மீனாட்சி கோவிந்தராஜன், ஆர். கே. சுரேஷ், மனோ, வினோதினி வைத்தியநாதன், 'ஆடுகளம்' நரேன், வித்யா பிரதீப், 'கபாலி' விஸ்வந்த் உள்ளிட்ட பலர் நடித்திருக்கிறார்கள். எம். ஏ . ஆனந்த் ஒளிப்பதிவு செய்திருக்கும் இந்த திரைப்படத்திற்கு மாரிஸ் விஜய் இசையமைத்திருக்கிறார். இந்த திரைப்படத்தை எம் பி ஆர் பிலிம்ஸ் மற்றும் ஸ்கைலைன் சினிமாஸ் ஆகிய நிறுவனங்கள் சார்பில் தயாரிப்பாளர்கள் டொக்டர் ஏ. மதியழகன் மற்றும் எம். வீரம்மாள் ஆகியோர் இணைந்து தயாரித்திருக்கிறார்கள்.

இப்படத்தின் ஃபர்ஸ்ட் லுக் வெளியாகி பார்வையாளர்களின் கவனத்தை ஈர்த்த நிலையில்... 'உனக்கே உனக்காய் துடிக்கும் இதயம்..' எனத் தொடங்கும் முதல் பாடலும், பாடலுக்கான லிரிக்கல் விடியோவும் வெளியிடப்பட்டிருக்கிறது. இந்தப் பாடலை பாடலாசிரியர் யுக பாரதி எழுத, பின்னணி பாடகர் கார்த்திக் மற்றும் பாடகி ஷாவினி ரவீந்திரா ஆகியோர் இணைந்து பாடியிருக்கிறார்கள். மெலோடியாக உருவாகி இருக்கும் இந்த பாடல் அனைவரையும் கவர்ந்திருக்கிறது.