நம்பிக்கையில்லா தீர்மானத்தில் தோல்வி – பிரான்ஸ் அரசாங்கம் சரிந்தது

பிரான்ஸ் பிரதமர் பிரான்சுவா பேய்ரூ மீது கொண்டு வரப்பட்ட நம்பிக்கையில்லா தீர்மானம் தேசிய சட்டமன்றத்தில் நிறைவேற்றப்பட்டதால், அவரது அரசாங்கம் சரிந்துள்ளது.

நம்பிக்கையில்லா தீர்மானத்தில் 364 எம்.பிக்கள் ஆதரவாகவும், 194 எம்.பிக்கள் எதிராகவும் வாக்களித்ததுடன், 25 எம்.பிக்கள் வாக்களிக்கவில்லை.

இதனைத் தொடர்ந்து, ஜனாதிபதி இம்மானுவேல் மெக்ரோன் புதிய பிரதமரை நியமிக்கவுள்ளதாக எலிசே அரண்மனை அறிவித்துள்ளது.  9ஆம் திகதி செவ்வாய்க்கிழமை, பிரதமர் பேய்ரூவின் பதவி விலகலை ஏற்றுக்கொள்ள ஜனாதிபதி மெக்ரோன் அவரை சந்திக்கவுள்ளார்.

இதேவேளை, பிரதமர் மட்டுமல்லாது, ஜனாதிபதியும் பொறுப்பேற்று பதவி விலக வேண்டும் என எதிர்க்கட்சிகள் வலியுறுத்தி வருகின்றமை குறிப்பிடத்தக்கது.