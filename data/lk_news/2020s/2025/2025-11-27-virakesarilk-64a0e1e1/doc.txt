சீரற்ற வானிலையால் பாதிக்கப்பட்ட மக்களுக்கு 24 மணி நேர சுகாதார வசதிக்கு அவசர தொலைபேசி இலக்கம் அறிவிப்பு

நாட்டில் நிலவும் சீரற்ற வானிலையின் காரணமாகப் பல பகுதிகளில் மக்கள் பல்வேறு சுகாதார சவால்களை எதிர்நோக்கி வரும் நிலையில், அவர்களுக்கு அவசர சுகாதார உதவிகளை வழங்குவதற்காக அரச மருத்துவ அதிகாரிகள் சங்கம் (GMOA) ஒரு 24 மணி நேர அவசர தொலைபேசி இலக்கத்தை அறிவித்துள்ளது.

அதன்படி, பொதுமக்கள் 077 450 66 02 என்ற தொலைபேசி எண்ணிற்கு அழைப்பை ஏற்படுத்தி  தங்களுக்குத் தேவையான மருத்துவ ஆலோசனைகள் மற்றும் அவசர உதவிகளை பெறலாம் என அரச மருத்துவ அதிகாரிகள் சங்கம் தெரிவித்துள்ளது.

மழை மற்றும் வெள்ளத்தால் பலருக்கு ஏற்படக்கூடிய தொற்று நோய்கள், காயங்கள், மருந்து பற்றாக்குறை போன்ற சுகாதார சிக்கல்களுக்கு உடனடி வழிகாட்டலை வழங்க இந்த அவசர தொலைபேசி இலக்கம் செயல்படுத்தப்பட்டுள்ளதாக சங்கம் கூறியுள்ளது.

மேலும் தற்போதைய காலநிலை காரணமாக பாதிக்கப்பட்ட பகுதிகளில் சிறப்பு மருத்துவ அணிகளை அனுப்புவதற்கான நடவடிக்கைகளும் எடுக்கப்பட்டுள்ளதாக GMOA அறிவித்துள்ளது.

பாதிப்புக்குள்ளான பொதுமக்கள் இந்த அவசர தொலைபேசி இலக்கத்தை பயன்படுத்தி உடனடி ஆலோசனைகளைப் பெறுமாறு கேட்டுக்கொள்ளப்பட்டுள்ளது.