பஹல கடுகண்ணாவை பகுதி மீண்டும் மூடப்பட்டது ; அத்தியாவசிய சேவைகளுக்கு மாத்திரம் அனுமதி

கண்டி - கொழும்பு வீதி பஹல கடுகண்ணா பகுதியில் இருந்து மீண்டும் தற்காலிகமாக மூடப்பட்டு அத்தியாவசிய சேவைகளுக்காக மாத்திரம்  வாகனங்கள் பயணிக்க அனுமதிக்கப்படுகின்றன.

அதன்படி, கடுகண்ணாவை நகரத்திற்கும் கணேதென்னைக்கும் இடையில் வாகனப் போக்குவரத்து மட்டுப்படுத்தப்படும் என லிஸார் தெரிவித்தனர்.

எனினும், அத்தியாவசியப் பொருட்களை ஏற்றிச் செல்லும் வாகனங்கள் மற்றும் நிவாரணப் பணிகளில் ஈடுபடும் வாகனங்கள் அந்தப் பகுதி வழியாக பயணிக்க அனுமதிக்கப்படும்.

இதேவேளை, வீதி அபிவிருத்தி அதிகாரசபையின் அதிகாரிகள் தற்போது அந்தப் பகுதியை ஆய்வு செய்து வருகின்றனர்.

இதற்கு முன்னர் மூடப்பட்ட பஹல கடுகண்ணாவை  பகுதியில் உள்ள வீதி நேற்று  புதன்கிழமை (03) பிற்பகல் ஒரு வழிப் போக்குவரத்துக்காக மீண்டும் திறக்கப்பட்டதாக போக்குவரத்து, நெடுஞ்சாலைகள் மற்றும் நகர்ப்புற மேம்பாட்டு அமைச்சு அறிவித்தது.

அதன்படி, பிரதான வீதியில் வாகனப் போக்குவரத்து காலை 6.00 மணி முதல் இரவு 09.00 மணி வரை அனுமதிக்கப்பட்டது.

இந்நிலையில், நாட்டில் அண்மையில்  கடும் மழையால் ஏற்பட்ட பேரழிவு காரணமாக தடைபட்ட 159 வீதிகள் மீண்டும் திறக்கப்பட்டுள்ளதாக வீதி அபிவிருத்தி அதிகாரசபை நேற்றைய தினம்  தெரிவித்துள்ளது.

டித்வா சூறாவளியால் ஏற்பட்ட பேரழிவுக்குப் பின்னர், பராமரிப்பு மற்றும் சீரமைக்கும் பணிகளை விரைவுபடுத்துதல், வீதி பாதுகாப்பை உறுதி செய்தல் மற்றும் பொதுமக்களின் அன்றாட நடவடிக்கைகளை எளிதாக்குவதற்கு அதன் பொறியியல் குழுக்கள் மற்றும் கள ஊழியர்கள் தொடர்ந்து பணியாற்றி வருவதாக வீதி அபிவிருத்தி அதிகாரசபை மேலும் தெரிவித்துள்ளது.

தற்போது மூடப்பட்ட மீதமுள்ள வீதிகள் உடனடியாக மீண்டும் திறக்கப்படும் என தி அபிவிருத்தி அதிகாரசபைமேலும் தெரிவித்தது.