මත්පැන් බලපත්‍ර ගාස්තු ඉහළට

සියලු‍ම මත්පැන් බලපත්‍ර ගාස්තු අද සිට ක්‍රියාත්මක වන පරිදි සියයට සියයකින් ඉහළ දමා ඇත.

ජනාධිපතිවරයා  පසුගිය 05 වැනිදා පාර්ලිමේන්තුවට ඉදිරිපත් කළ යෝජනාවට අනුව ගාස්තු එසේ ඉහළ දමා ඇත

ඊට අදාළ ගැසට් නිවේදනය ජනාධිපති අනුර කුමාර දිසානායකගේ අත්සනින් යුතුව නිකුත් කර ඇත.

වාර්ෂික සුරාබදු ගාස්තුව, ආරක්ෂිත ඇප තැන්පතු මුදල, කර්මාන්ත ප්‍රවේශය සඳහා එක්වරක් අයකරනු ලබන ගාස්තුව මේ යටතේ ඉහළ දමා ඇති බව  එහි දැක්වේ.