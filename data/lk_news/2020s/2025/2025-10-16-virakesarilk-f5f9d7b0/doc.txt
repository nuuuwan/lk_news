“கொஹுவளை போதியவத்த அவிஷ்க”வின் சகாக்கள் மூவர் கைது

வெளிநாட்டில் தலைமறைவாக உள்ள போதைப்பொருள் கடத்தல்காரரான “கொஹுவளை போதியவத்த அவிஷ்க” என்பவரின் சகாக்கள் மூவர் கெஸ்பேவ பொலிஸாரால் கைதுசெய்யப்பட்டுள்ளனர்.

கெஸ்பேவ பொலிஸாருக்கு கிடைத்த தகவலின் பேரில் கெஸ்பேவ தானாயம வீதியில் மேற்கொள்ளப்பட்ட சுற்றிவளைப்பில் சந்தேக நபர்கள் மூவரும்  கைதுசெய்யப்பட்டுள்ளனர்.

கைதுசெய்யப்பட்டவர்களில் தந்தை, மகள் மற்றும் முச்சக்கரவண்டி  சாரதி ஆகியோர் அடங்குவதாக பொலிஸார் தெரிவித்தனர்.

சந்தேக நபர்களிடமிருந்து 112 கிராம் ஐஸ், 50 கிராம் ஹசீஸ், மோட்டார் சைக்கிள், கையடக்கத் தொலைபேசி மற்றும் போதைப்பொருள் விற்பனையில் சம்பாதித்த 146,400 ரூபாய் பணம் என்பன பொலிஸாரால் கைப்பற்றப்பட்டுள்ளன.

கைப்பற்றப்பட்ட போதைப்பொருட்களின் மொத்த பெறுமதி 20 இலட்சம் ருபாவுக்கும் அதிகம் என பொலிஸார் தெரிவித்தனர்.