மாத்தளை மாவட்டத்தில்  ஐந்தாவது சுகாதா,  நல்வாழ்வு மையமாகத் திறந்து வைக்கப்படும் ;  நளிந்த ஜயதிஸ்ஸ

மக்களுக்கு சுகாதார சேவைகளை சிறந்த முறையில் வழங்கியதன் காரணமாக நாட்டில் தாய் மற்றும் சேய் (maternal and child health ) நலம் சம்பந்தமான மருத்துவ பிரிவு மிக சிறந்த நிலையில் உள்ளதாகவும், இதே போல் மற்றைய சுகாதார துறைகளும் இதனை போல் வளர்ச்சி அடையவேண்டும் என்பதற்காகவே நல்வாழ்வு மையத் திட்டம் தொடங்கப்பட்டது என்றும் சுகாதார மற்றும் வெகுஜன ஊடக அமைச்சர்  நளிந்த ஜயதிஸ்ஸ தெரிவித்தார்.

சுகாதார மற்றும் வெகுஜன ஊடக அமைச்சர் நளிந்த ஜயதிஸ்ஸவின் ஆலோசனை மற்றும் வழிகாட்டுதலின் கீழ், இந்த நாட்டில் வாழும் மக்கள் கண்ணியமான முறையில் சுகாதாரசேவையை எளிதில் பெற்றுக்கொள்ளகூடியவகையில் உறுதிசெய்வதற்காக, புதிய அரசாங்கத்தின் சுகாதாரக் கொள்கையின் முதல் கட்டத்தின் கீழ், நாடு முழுவதும் ஆயிரம் ஆரம்ப சுகாதார நிலையங்களை நிறுவ அமைச்சகம் தற்போது திட்டமிட்டுள்ளது.

மக்கள் எளிதில் அணுகக்கூடிய இடத்தில் நிறுவப்படும் இந்த ஆரம்ப சுகாதார நிலையங்கள், ஆரோக்கிய மையங்கள் என்று பெயரிடப்பட்டுள்ளன. புதிய அரசாங்கத்தின் திட்டமான "HEALTHY SRI LANKA" இன் கீழ் செயல்படுத்தப்படும் இந்த திட்டத்தின் கீழ், இந்த ஆண்டு நூறு ஆரம்ப சுகாதார நிலையங்கள் நிறுவ திட்டமிடப்பட்டுள்ளது.

இந்த திட்டத்தின் கீழ் ஐந்தாவது சுகாதார மையமான மாத்தளை மாவட்டத்தில் உள்ள தங்கந்த சுகாதார ஆரோக்கிய மையம், சுகாதார மற்றும் வெகுஜன ஊடக அமைச்சர்  நலிந்த ஜயதிஸ்ஸவின் தலைமையில் சமீபத்தில் பொதுமக்களின் பாவனைக்கு வழங்கப்பட்டு உள்ளது.

நக்கிள்ஸ் மலைத்தொடரை ஒட்டியுள்ள அழகிய கிராமமான டன்கந்த கிராமத்தில் நிறுவப்பட்ட இந்த சுகாதார மற்றும் நல்வாழ்வு மையம், டன்கந்த, யசலுகஸ்தென்ன மற்றும் தம்பகொல்ல  ஆகிய மூன்று கிராம சேவைப் பிரிவுகளில் வசிக்கும் கிட்டத்தட்ட ஐயாயிரம் மக்களுக்கு தனது சேவையை வழங்க உள்ளது.

முதலாவதாக சிகிச்சை பெற வருகை தந்தவரை பதிவுசெய்து அவருக்கான பதிவு அட்டையையும் அமைச்சர் வழங்கினார். ஆரோக்கிய நல்வாழ்வு மையத்தால் வழங்கப்படும் சேவைகள் குறித்து அங்கு வருகை தந்த மக்களுக்குத் விளக்கம் அளித்த  அமைச்சர் நளிந்த ஜெயதிஸ்ஸ மேலும்  கருத்து தெரிவிக்கையில்,

இந்த திட்டமானது சிறந்த நல்ல நோக்கத்துடன் தொடங்கப்பட்டது என்றும், சுகாதார மற்றும் நல்வாழ்வு மைய திட்டத்தின் முதல் மையமான காலி மாவட்டத்தில் உள்ள மாபலகம சுகாதார மற்றும் நல்வாழ்வு மையம் 26 ஆம் திகதி பொதுமக்களுக்கு வழங்கப்பட்டது.

இரண்டாவது சுகாதார மற்றும் நல்வாழ்வு மையமான இரத்தினபுரி மாவட்டத்தில் உள்ள அத் ஓயா சுகாதார மற்றும் நல்வாழ்வு மையம் செப்டம்பர் 27 ஆம் திகதி திறக்கப்பட்டது.

செப்டம்பர் 29 ஆம் திகதி, களுத்துறை மாவட்டத்தில் உள்ள தல்பிட்டிய சுகாதார மற்றும் நல்வாழ்வு மையம் மூன்றாவது மையமாகத் திறந்து வைக்கப்பட்டது.

இன்று, கண்டி மாவட்டத்தில் உள்ள பொலகொல்லவத்தை சுகாதார மற்றும் நல்வாழ்வு மையம் நான்காவது மையமாகத் திறந்து வைக்கப்படும்.

மாத்தளை மாவட்டத்தில் உள்ள உங்கள் கிராமத்தில் உள்ள இந்த மையம் ஐந்தாவது சுகாதார மற்றும் நல்வாழ்வு மையமாகத் திறந்து வைக்கப்படும்.

நான்கு அல்லது ஐந்து  கிராம அலுவலர் பிரிவுகளை  உள்ளடக்கி  ஐந்தாயிரம் முதல் பத்தாயிரம் பேர் வரை உள்ளடங்கிய மக்களுக்கு சுகாதார சேவையை வழங்க ஒரு சுகாதாரக் குழு நியமிக்கப்படும் எனவும்  இது  ஒரு நல்வாழ்வுக்கான மையம்.

பெயர்ப்பலகையில் குறிப்பிடப்பட்டுள்ளபடி இது ஒரு மருத்துவமனை அல்ல, இது ஒரு நல்வாழ்வு மையம். மக்களுக்கு சுகாதார சேவைகளை சிறந்த முறையில் வழங்கியதன் காரணமாக நாட்டில் தாய் மற்றும் சேய் (maternal and child health ) நலம் சம்பந்தமான மருத்துவ பிரிவு மிக சிறந்த நிலையில் உள்ளன.

இதே போல் மற்றைய சுகாதார துறைகளும் இதனை போல் வளர்ச்சி அடையவேண்டும் என்பதற்காகவே நல்வாழ்வு மையத் திட்டம் தொடங்கப்பட்டது.

குறிப்பிடப்பட்ட பகுதி மக்கள் பதிவு செய்யப்பட்டு தேவையான அடிப்படை மருத்துவ பரிசோதனைகள்  மேற்கொள்ளப்படும், மேலும் இந்த மையத்துடன் இணைக்கப்பட்ட மருத்துவ அதிகாரியின் எல்லைக்கு அப்பாற்பட்ட மருத்துவ பரிசோதனைகள் மற்றும் மருத்துவ சிகிச்சைக்காக இந்த மக்களுக்கு ஒரு  நேரம் ஒதுக்கப்பட்டு அவர்கள் அருகிலுள்ள இரண்டாம் நிலை அல்லது மூன்றாம் நிலை மருத்துவமனைக்கு மேலதிக சிகிச்சைக்காக பரிந்துரைக்கப்படுவார்கள் என்றும் தெரிவிக்கப்பட்டது.

இந்த மையங்கள் மக்களுக்கு சுகாதார ஆலோசனை மற்றும் மருந்துகளை வழங்குவதோடு மட்டுமல்லாமல், உள்ளூர் மற்றும் ஆயுர்வேத சிகிச்சை சேவைகளையும் படிப்படியாகத் தொடங்கும், மேலும் உடல் உடற்பயிற்சி, யோகா மற்றும் இசை சிகிச்சை போன்ற விஷயங்களை நீங்கள் அறிந்துகொள்ளக்கூடிய இடமாகவும் இது மாறும்.

தொற்று அல்லாத நோய்களுக்கான சிகிச்சை மற்றும் ஆலோசனை சேவைகள் அடிப்படை அறுவைசிகிச்சை முதியோர் பராமரிப்பு, மறுவாழ்வு நோய்த்தடுப்புபராமரிப்பு, முதன்மை ஆரம்ப கண் பராமரிப்பு, வாய் சம்பந்தமான சுகாதார பராமரிப்பு, மனநலபராமரிப்பு மற்றும் ஆலோசனை சேவைகள், ஊட்டச்சத்து பராமரிப்பு மற்றும் ஆலோசனை சேவைகள், மது மறுவாழ்வு சேவைகள் மற்றும் ஆலோசனை இளைய தலைமுறைக்கான மருத்துவசேவைகள், ஆய்வக சோதனைகள் உள்ளிட்ட பல்வேறு ஆரம்ப சுகாதாரசேவைகளை இந்த மையம் மக்களுக்கு வழங்கும்.

இந்த மையங்கள் ஒரு குடும்ப மருத்துவர், ஒரு சமூக சுகாதார செவிலியர் மற்றும் ஒரு ஒருங்கிணைப்பு அதிகாரி உள்ளிட்ட ஒரு சுகாதார குழு இந்த மையங்கள் ஒவ்வொன்றிலும் இணைக்கப்பட உள்ளது. இந்த மையங்கள் மூலம் அந்த பிராந்தியங்களில் வாழும் மக்களுடன் தொடர்புடைய அவசரகால சூழ்நிலைகளிலும் இந்த மையங்கள் மூலம், அந்தப்பகுதிகளில் வசிக்கும் மக்களின் சுகாதாரப்பிரச்சினைகளைத் தீர்ப்பதே முக்கிய நோக்கமாகும்.

மாத்தளை மாவட்ட நாடாளுமன்ற உறுப்பினர் தீப்தி வாசலகே, மத்திய மாகாண பிரதம செயலாளர் ஜி. எச். எம். ஏ. பிரேமசிங்க, மத்திய மாகாண சுகாதார சேவைகள் பணிப்பாளர் டாக்டர் நிஹால் வீரசூரிய, மாத்தளை பிராந்திய சுகாதார சேவைகள் பணிப்பாளர் டாக்டர் உதார குணதிலக்க, சுகாதார மற்றும் ஊடக அமைச்சின் பிரதி பணிப்பாளர் ஜவரல் தினிபிரிய ஹேரத், பணிப்பாளர் (முதன்மை கால்நடை சேவைகள்) டாக்டர் சரத்சந்திர குமாரவன்ச, மத்திய மாகாண சுகாதார அமைச்சின் செயலாளர் ஜகத் அதிகாரி, அரசாங்க அதிகாரிகள், நிபுணர்கள், மருத்துவர்கள், செவிலியர்கள், குடும்ப சுகாதார சேவை அதிகாரிகள், பொது சுகாதார பரிசோதகர்கள் மற்றும் பிரதேச மக்கள் உள்ளிட்ட சுகாதார ஊழியர்கள் கலந்து கொண்டனர்.