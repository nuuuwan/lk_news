அணுசக்தி நீர்மூழ்கிக் கப்பல் ஒப்பந்தம்: தென் கொரியா - அமெரிக்கா உறவில் புதிய பரிணாமம்

அணுசக்தி நீர்மூழ்கிக் கப்பல்களின் முக்கியத்துவத்தை பொறுத்த வரையில், தற்போது அணுசக்தி மூலம் இயங்கும் மூலோபாய நீர்மூழ்கிக் கப்பல்களை வைத்திருக்கும் நாடுகள் அமெரிக்கா, சீனா, ரஷ;யா, பிரிட்டன், பிரான்ஸ் மற்றும் இந்தியா என ஆறு நாடுகள் மட்டுமே உள்ளன. இந்த வரிசையில் தென் கொரியா இணைவதற்கான வாய்ப்பு உருவாகியுள்ளது. தென் கொரியாவிடம் தற்போது டீசல் மூலம் இயங்கும் சுமார் 20 நீர்மூழ்கிக் கப்பல்கள் உள்ளன. இவை அடிக்கடி கடலின் மேற்பரப்புக்கு வர வேண்டிய கட்டாயத்தில் உள்ளன. அணுசக்தி நீர்மூழ்கிக் கப்பல்கள் கொரிய தீபகற்பத்தில் உள்ள அதிகார சமநிலையை பெரிதாக மாற்றப் போவதில்லை என்று சில நிபுணர்கள் கருதுகின்றனர். இந்த ஒப்பந்தம் அறிவிக்கப்பட்டதால் சீனா 'மிகவும் கோபமாக' இருப்பதாக ஆய்வாளர் யாங் உக் சர்வதேவ ஊடகம் ஒன்றுக்கு கருத்துத் தெரிவித்துள்ளார். அமெரிக்காவின் நோக்கம், தென் கொரியாவின் பாதுகாப்புக் கடனை அதிகரித்து, சீனா மற்றும் வட கொரியா மீது அழுத்தம் கொடுக்க அமெரிக்காவின் பினாமியாகச் செயல்பட வைப்பதே என்று யாங் விமர்சிக்கிறார்.