சிலாபம் வைத்தியசாலையின் வெளிநோயாளர் பிரிவு மாத்திரம் இன்று திறப்பு

சிலாபம் மாவட்ட பொது வைத்தியசாலையின் வெளிநோயாளர் பிரிவு மாத்திரம் பொதுமக்கள் பாவனைக்கு செவ்வாய்க்கிழமை (2) திறக்கப்பட உள்ளதாக சுகாதார அமைச்சு தெரிவித்துள்ளது.

சிலாபம் பகுதியில்  வெள்ள நீர் வழிந்தோடியுள்ள நிலையில் அப்பகுதியில் உள்ள மக்கள்  வீடு நிறுவனங்கள், வீதிகள் உள்ளிட்டவற்றை துப்புரவு செய்யும் பணிகளை முன்னெடுத்துள்ளனர். இந்நிலையில் மறு அறிவித்தல் வரை இடை நிறுத்தப்பட்டிருந்த சிலாபம் வைத்தியசாலையின் சிகிச்சை சேவைகள் புதன்கிழமை (3) முதல் ஆரம்பிக்கப்பட உள்ளது. அதற்கமைய சிலாபம் வைத்தியசாலையின் வெளிநோயாளர் பிரிவு பொதுமக்கள் பாவனைக்காக திறக்கப்பட உள்ளது.

வெளிநோயாளர் பிரிவுக்கு வருகைத் தரும் நோயாளர்களுக்கு  மட்டுப்படுத்தப்பட்ட சிகிச்சை சேவைகளை வழங்க எதிர்பார்த்துள்ளதுடன், மேலதிக சிகிச்சைத் தேவைப்படும் நபர்கள் அருகில் உள்ள வைத்தியசாலைகளுக்கு அழைத்துச் செல்வதற்கு தேவையான நடவடிக்கைகளும் முன்னெடுக்கப்பட்டுள்ளதாக சிலாபம் மாவட்ட பொது வைத்தியசாலையின் பிரதி பணிப்பாளர் தினேஷ் கொக்கலகே தெரிவித்தார்.

மேலும் பேரிடர் மீட்பு விசேடக் குழுவினருடன் ஒத்துழைப்புடன் துன்டிக்கப்பட்ட வைத்தியசாலையின் மின் இணைப்பு 1 ஆம் திகதி  மீள சீரமைக்கப்பட்டுள்ளதுடன். நீர் விநியோகமும் வழமைக்குத் திரும்பியுள்ளது. வைத்தியசாலையை சுப்படுத்தும் பணிகள் தொடர்ச்சியாக முன்னெடுக்கப்பட்டு வருகின்றன.  அதற்கமை வெளிநோயாளர் பிரிவு மக்கள் பாவனைக்கு தயார்ப்படுத்தப்பட்டுள்ளது. ஏனைய பகுதிகளை மீட்டெடுக்கும் பணிகள் தொடர்வதாகவும் சிலாபம் மாவட்ட பொது வைத்தியசாலையின் பிரதி பணிப்பாளர் மேலும் தெரிவித்திருந்தார்.