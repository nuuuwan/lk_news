ආපදාවෙන් මරණ 123 දක්වා ඉහළට

අධික වැසි, තද සුළං සහ ගස් කඩා වැටීම අකුණු අනතුරු සහ ජල ගැලීම් ඇතුලු දිවයිනට බලපා ඇති ආපදා තත්වය හේතුවෙන් සිදුව ඇති මරණ සංඛ්‍යාව 123ක් දක්වා ජල ගොස් ඇතැයි ආපදා කළමනාකරණ මධ්‍යස්ථානය සඳහන් කරයි.

තවත් පුද්ගලයන් 130ක් අතුරුදන් වී 14ක්තුවාල ලබා ඇතැයි ද එම මධ්‍යස්ථානය පවසයි.

ආපදා තත්වය පවුල් 102877කට අයත් පුද්ගළයින් 373428ක් පීඩාවට පත්ව ඇතැයිද ආපදා කළමනාකරණ මධ්‍යස්ථානය සඳහන් කළේය.

ආපදා තත්වය හේතුවෙන් නිවාස 4කට පූර්ණ හානි සිදුව තවත් නිවාස 666කට අර්ධ හානි සිදුව ඇති බවත් එම මධ්‍යස්ථානය පැවසීය.

මේ වනවිට පවුල් 13690 කට අයත් පුද්ගළයින් 43925ක් ආරක්ෂිත ස්ථාන 488ක රඳවා ඇතැයිද කාපදා කළමනාකරණ මධ්‍යස්ථානය සඳහන් කළේය.