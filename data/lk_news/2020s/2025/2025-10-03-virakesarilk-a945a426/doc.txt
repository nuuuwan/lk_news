கொழும்பில் கொரிய தேசிய தினக் கொண்டாட்டம் : அமைச்சர் சரோஜா சாவேத்திரி போல்ராஜ் பங்கேற்பு!

மகளிர் மற்றும் சிறுவர் விவகாரங்கள் அமைச்சர் சரோஜா சாவேத்திரி போல்ராஜ் வியாழக்கிழமை (02) கொழும்பில் உள்ள Cinnamon Life at City of Dreams ஹோட்டலில் நடைபெற்ற கொரிய குடியரசின் தேசிய தினக் கொண்டாட்டத்தில் கலந்து கொண்டார்.

இலங்கையின் கொரிய குடியரசின் தூதுவர் Miyon Lee இன் அழைப்பின் பேரில், இலங்கை அரசாங்கத்தைப் பிரதிநிதித்துவப்படுத்தி அமைச்சர் இந்தக் கொண்டாட்டத்தில் பங்கேற்றார்.

இந்த நிகழ்வில் சபாநாயகர் உட்படப் பாராளுமன்ற உறுப்பினர்கள், அரசியல் பிரமுகர்கள், இராஜதந்திரப் பிரதிநிதிகள், முப்படைத் தளபதிகள் உள்ளிட்ட பல பிரமுகர்கள் கலந்து கொண்டனர்.

இலங்கைக்கும் கொரியக் குடியரசுக்கும் இடையிலான வலுவான இருதரப்பு உறவுகளை எடுத்துரைக்கும் ஒரு சிறந்த உதாரணமாக இந்தக் கொண்டாட்டம் அமைந்தது.