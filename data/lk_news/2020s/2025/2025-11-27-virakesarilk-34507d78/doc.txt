சீரற்ற வானிலை ; அநுராதபுரம்  மாவட்டத்தில் ஒருவர் பலி ; 1000 பேர் பாதிப்பு!

நாட்டில் நிலவும் சீரற்ற வானிலை காரணமாக அநுராதபுரம் மாவட்டத்தில் ஒருவர் உயிரிழந்துள்ளதுடன் 22 பிரதேச செயலகப் பிரிவுகளுக்குட்பட்ட 400 குடும்பங்களைச் சேர்ந்த 1000 பேர் பாதிக்கப்பட்டுள்ளதாக அநுராதபுரம் மாவட்ட செயலகம் தெரிவித்துள்ளது.

அநுராதபுரம்  மாவட்டத்தில் சீரற்ற வானிலை காரணமாக மண்சரிவு, மரம் முறிந்து விழுதல், கற்கள் சரிந்து விழுதல் மற்றும் வெள்ள நீர் தேங்குதல் போன்ற அனர்த்தங்கள் ஏற்பட்டுள்ளன.

அநுராதபுரம் பளுகஸ்வெவ,தலாவ,கலன்பிந்துனுவெவ மற்றும் கெப்பித்திகொள்ளாவ, மஹவிளச்சிய, கல்னேவ,நொச்சியாகம,ராஜாங்கனை உள்ளிட்ட பிரதேச செயலாளர் பிரிவுகளைச் சேர்ந்த மக்கள் அதிகளவில் பாதிக்கப்பட்டுள்ளனர்.

பாதிக்கப்பட்டவர்களுக்கு தங்குமிட வசதிகள் மற்றும் உணவுகள் உள்ளிட்ட ஏனைய அடிப்படை வசதிகளை வழங்குவதற்கு நடவடிக்கை எடுக்கப்பட்டுள்ளதாக  அநுராதபுரம் மாவட்ட செயலாளர் ரன்ஜித் விமலசூரிய தெரிவித்தார்.

சீரற்ற வானிலை காரணமாக பொதுமக்களுக்கு  பாதுகாப்பாக இருக்குமாறும் அநுராதபுரம் மாவட்ட செயலாளர் தெரிவித்துள்ளார்.