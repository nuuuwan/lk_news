மகிஷினி கொலோன்ன இந்திய ஜனாதிபதியிடம்  நற்சான்றிதழ்களை கையளித்தார்

இந்தியாவுக்கான இலங்கை உயர் ஸ்தானிகராக நியமிக்கப்பட்ட மகிஷினி கொலோன்ன, இன்று செவ்வாய்க்கிழமை (29) இந்திய ஜனாதிபதி திரௌபதி முர்முவிடம் தனது நற்சான்றிதழ்களை கையளித்தார்.

இந்திய ஜனாதிபதியின் உத்தியோகபூர்வ இல்லமான ராஷ்டிரபதி பவனில் நடைபெற்ற நிகழ்வில் அவர் தனது நற்சான்றிதழ்களை கையளித்தார்.

கடந்த மே மாதம் ஜனாதிபதி அநு குமார திசாநாயக்கவால் மகிஷினி கொலோன்ன இந்தப் பதவிக்கு நியமிக்கப்பட்டார்.