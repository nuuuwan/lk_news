ජනවාරි සිට පාසල් වාහන වලට සී.සී.ටී.වී අනිවාර්යයි

ජනවාරියේ සිට  පාසල් වාහන සඳහා සී.සී.ටී.වී අනිවාර්ය කරන බව  ප්‍රවාහන, මහාමාර්ග සහ නාගරික සංවර්ධන අමාත්‍ය සභානායක බිමල් රත්නායක මහතා පාර්ලිමේන්තුවේදී පැවසීය.

ජනවාරි  සිට පාසල් සහ කාර්යාල වාහන සඳහා මාර්ගෝපදේශ හඳුන්වා දෙනවා.එමෙන්ම  පාසල් වාහන සඳහා සී.සී.ටී.වී අනිවාර්ය කරන්නට කටයුතු කරනවා.ඥාතීන්ට එහි දර්ශන බැලීමට හැකියාව ලැබෙන පරිදි මේ කටයුතු කරනවා.මේ පියවර වල ප්‍රධාන අරමුණ මගීන් ශක්තිමත් කිරීමයි

. කාන්තාවකට හෝ දරුවකුට අතවරයක් කරන්නට කවුරුන් හෝ උත්සාහ කරනවා නම් එය නොදැක්කා සේ නොසිට ඊට එරෙහි වන ජනතාවක් අවශ්‍යයි.නමුත් බස් කර්මාන්තයේ තිබෙන නපුරු තත්ත්වය නිසා තව කෙනෙක් වෙනුවෙන් ඉදිරිපත් වෙන්න මිනිස්සු බයයි.බස් කර්මාන්තය මෙන්ම ත්‍රී රෝද රථ කර්මාන්තය වෘත්තීය මට්ටමට ගෙන එන්නට අප කටයුතු කරනවා යනුවෙන්ද අමාත්‍යවරයා කීය.