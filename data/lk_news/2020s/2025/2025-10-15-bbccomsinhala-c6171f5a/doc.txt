දකුණු මුහුදෙන් හමු වූ මත්ද්‍රව්‍ය : 'දවස් 31ක මෙහෙයුමක් සිදුකළා'

දකුණු මුහුදෙන් හමු වූ මත්ද්‍රව්‍ය : 'දවස් 31ක මෙහෙයුමක් සිදුකළා'

දකුණු වෙරළට ඔබ්බෙන් වූ මුහුදේ පාවෙමින් තිබියදී සොයා ගත් පාර්සල් 51ක් තුළ තිබී මත්ද්‍රව්‍ය කිලෝග්‍රෑම් 839ක් ප්‍රමාණයක් සොයාගත් බව නාවික හමුදාව පවසයි.

නාවික හමුදා මාධ්‍ය ප්‍රකාශක කමාන්ඩර් බුද්ධික සම්පත් බීබීසී සිංහල සේවය වෙත පැවසුවේ ඊයේ (ඔක්තෝම්බර් මස 14) දිනය පුරා දකුණු වෙරළට ඔබ්බෙන් වූ මුහුදු සීමාවේදී නාවික හමුදාවේ මුර යාත්‍රා මගින් මෙම මත්ද්‍රව්‍ය අඩංගු පොහොර උර 51 සොයා ගත් බවයි.

එම පාර්සල් තුළ අයිස් මත්ද්‍රව්‍ය කිලෝග්‍රෑම් 670ක්,  හෙරොයින් කිලෝග්‍රෑම් 156ක් සහ හෂීස්  කිලෝග්‍රෑම් 12කට ආසන්න ප්‍රමාණයක් තිබී හමුවූ බව ද නාවික හමුදා මාධ්‍ය ප්‍රකාශකවරයා සඳහන් කළේය.

නාවික හමුදාව විසින් අඛණ්ඩව සිදුකරන සෝදිසි මෙහෙයුම් හේතුවෙන් මෙම මත්ද්‍රව්‍ය තොගය මුහුදේ අතහැර දමා ගොස් තිබෙන බව නාවික හමුදාවේ මාධ්‍ය ප්‍රකාශකවරයා බීබීසී සිංහල සේවය වෙත පැවසුවේය.

'අයිස් සහ හෙරොයින්' කිලෝ 705ක්, අභිරහස් මරණ තුනක්: තංගල්ලේ සිදුවන්නේ කුමක් ද?

"නාවික හමුදාව අඛණ්ඩව සෝදිසි මෙහෙයුම් සිදුකරන නිසා මේ මත්ද්‍රව්‍ය මුහුදේ අත්හැර දමලා යන්න ඇති කියලා විශ්වාස කරනවා. මේ මත්ද්‍රව්‍ය නාවික හමුදාව පොලිස් මත්ද්‍රව්‍ය කාර්යාංශයට භාරදීලා තියෙනවා. මත්ද්‍රව්‍ය අරන් ආව යාත්‍රා ගැන අපි වැඩිදුර සොයා බැලීම් සිදුකරනවා." ඔහු වැඩිදුරටත් පැවසුවේය.

ඊයේ දිනයේදී නාවික හමුදාව විසින් දකුණු මුහුදේ දී සොයා ගත් මත්ද්‍රව්‍ය තොගය දින 31ක මෙහෙයුමක ප්‍රතිඵලයක් බව පොලිස් මාධ්‍ය ප්‍රකාශක සහකාර පොලිස් අධිකාරී එෆ්.යු. වුට්ලර් බීබීසී සිංහල සේවය ඒ පිළිබඳ කළ විමසීමකදී පැහැදිලි කළේය.

"පොලිස් මත්ද්‍රව්‍ය කාර්යාංශයට ලැබුණු තොරතුරක් අනුව නාවික හමුදාව සමග එක්ව මේ මෙහෙයුම ක්‍රියාත්මක වුණේ. මේ මත්ද්‍රව්‍ය තොගය ධීවර බෝට්ටු දෙකකින් අරන් ඇවිල්ලා තියෙන්නේ. දවස් 31ක් තිස්සේ මේ මත්ද්‍රව්‍ය තොගය සම්බන්ධයෙන් මෙහෙයුමක් ක්‍රියාත්මක වුණා. වැඩිදුර විමර්ශන පොලිස් මත්ද්‍රව්‍ය නාශක කාර්යාංශය සිදුකරනවා." පොලිස් මාධ්‍ය ප්‍රකාශකවරයා පැවසීය.

42 හැවිරිදි කත්‍රිනා කයිෆ් ගැබිනියක් වීම: වයස 40න් පසු දරුවන් බිහි කිරීමට අදාළ ගැටලු කිහිපයකට පිළිතුරු

පකිස්ථානය සහ ඇෆ්ඝනිස්ථානය අතර දැන් පවතින ආතතීන් සම්බන්ධයෙන් කලාපයේ රටවල් සැලකිලිමත් විය යුතු ද?

අනාගතයේදී දණහිස් වේදනාව ඇතිවීම වළක්වා ගැනීමට ඔබට උපකාර විය හැකි ව්‍යායාම 5ක්

කාලගුණයේ වෙනසක්: ප්‍රබල අකුණු පිළිබඳව පළාත් 5ක දිස්ත්‍රික්ක 13කට අනතුරු ඇඟවීම්