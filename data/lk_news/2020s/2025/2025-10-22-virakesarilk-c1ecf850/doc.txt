மலையக ரயில் சேவைகள் இன்றும் ரத்து - ரயில்வே திணைக்களம்

மலையக ரயில் சேவைகள் இன்றும் புதன்கிழமை (22) தற்காலிகமாக தடைசெய்யப்படும் என ரயில்வே திணைக்களம் அறிவித்துள்ளது.

கண்டிக்கும் கொழும்பு கோட்டைக்கும் இடையில் மற்றும் கண்டிக்கும் பொல்கஹவளைக்கும் இடையில் 10 ரயில் சேவைகள் இன்று காலை ரத்து செய்யப்பட்டுள்ளதாக திணைக்களம் தெரிவித்துள்ளது.

மலையக ரயில் மார்க்கத்தில் பல இடங்களில் மண்சரிவுகள் ஏற்பட்டுள்ளதால் இன்று பிற்பகல் வரை ரயில் சேவைகள் தடைசெய்யப்பட்டுள்ளதாக அறிவிக்கப்பட்டுள்ளது.

கொழும்பு கோட்டை முதல் பதுளை வரையான ரயில் சேவை இன்று காலை பேராதனை -பதுளை வரை மட்டுமே இயங்கும் என திணைக்களம் மேலும் தெரிவித்துள்ளது.

இந்நிலையில், மலையக ரயில் சேவைகள் இன்று நண்பகல் 12 மணி முதல் இயல்பு நிலைக்குத் திரும்பும் என எதிர்பார்க்கப்படுவதாகவும் ரயில்வே திணைக்களம் தெரிவித்துள்ளது.