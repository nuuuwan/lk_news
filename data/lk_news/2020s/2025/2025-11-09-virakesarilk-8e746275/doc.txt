தொழிலாளர்களுக்கு சம்பள உயர்வு அறிவிப்பு…! ; குறை கண்டுபிடிக்கும் தொழிற்சங்கங்கள்

தேசிய மக்கள் சக்தி அரசாங்கத்தின் முதலாவது மற்றும் இரண்டாவது வரவு செலவு திட்டங்களுக்கிடையில்  எட்டு மாத வித்தியாசங்கள் காணப்படுகின்றன.  இரண்டாவது வரவு செலவு திட்டத்தில் சில நுணுக்கங்களை ஜனாதிபதி அநுரகுமார கையாண்டுள்ளார். ஆனால் சம்பள அறிவிப்பு முன்மொழிவை வரவேற்பதை விடுத்து மலையகத்தின் பிரதான தொழிற்சங்கமான இலங்கை தொழிலாளர் காங்கிரஸின் பொதுச்செயலாளரும் எம்.பியுமான ஜீவன் தொண்டமான் பாராளுமன்றத்தில் தனது உரையின் போது அடிப்படை சம்பளம் உயரவில்லை. மேலும் சம்பள அதிகரிப்பை தருவதாக இது வரை கம்பனிகளும் அறிவிக்கவில்லை. எனவே இதை நம்புவதற்கில்லை என்று பொருள்படும்படி கூறியிருந்தார். தமது காலத்தில் சம்பள அதிகரிப்பு குறித்து எந்தவித முயற்சிகளையும் எடுக்காத குறித்த தொழிற்சங்கத்தின் வயிற்றெரிச்சலாகவே இதை பார்க்க வேண்டியுள்ளது என தேசிய மக்கள் சக்தியின் மலையக உறுப்பினர்கள் தெரிவிக்கின்றனர்.