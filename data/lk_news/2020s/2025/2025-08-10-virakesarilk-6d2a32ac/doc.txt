தொழிலாளர்களை ஏமாற்றுகின்றதா அநுரவின் அரசாங்கம்…?

தொழிலாளர்களின் சம்பள விவகாரம் குறித்து ஜனாதிபதித் தேர்தல் அதன் பிறகு இடம்பெற்ற பாராளுமன்றத் தேர்தல்களில் தேசிய மக்கள் சக்தி வழங்கிய வாக்குறுதிகள் இன்னும்  நிறைவேற்றப்படவில்லை.  தேசிய மக்கள் சக்தியின் பிரதிநிதிகள் பாராளுமன்றத்துக்குள் ஒன்றும் வெளியில் ஒன்றுமாக கருத்து வெளியிட்டு வருகின்றனர். கம்பனிகளும் உற்பத்தி அதிகரித்தாலே சம்பளத்தை உயர்த்த முடியும் என்கின்றன. தொழிலாளர்களிடம் சந்தா வாங்கும் தொழிற்சங்கங்களோ இப்போது தோட்ட மக்களை எட்டியும் பார்ப்பதில்லை. தொழிலாளர்களுக்கு  எப்போது சம்பளம் அதிகரிக்கப்படும் என்பது குறித்து தேசிய மக்கள் சக்தியின் மலையக பிரதிநிதிகள் தமக்குள் முரண்பட்ட கருத்துக்களை வெளிப்படுத்தி வருவது குறிப்பிடத்தக்கது.