புதிய சுதந்திர முன்னணியின் தலைவராக அமித் வீரசிங்க தெரிவு

புதிய சுதந்திர முன்னணியின் (அபிநவ நிதஹஸ் பெரமுன)  தலைவராக மஹாசோன் பலகாயவின் முன்னாள் தலைவர்  அமித் வீரசிங்க தெரிவு செய்யப்பட்டுள்ளார்.

மேற்படி புதிய சுதந்திர முன்னணியின்அரசியல் பிரிவின் பொதுக்கூட்டம் கண்டி உடரட்ட கலை சங்க மண்டபத்தில் இடம் பெற்றது. அதில் இவர் போட்டின்றி தெரிவாகி உள்ளார்.

இவர் கடந்த கால திகன கலவரத்தின் போது பிரபலமாகப் பேசப்பட்டவர்  என்பது   குறிப்பிடத்தக்கது. அத்துடன் பேராசிரியர் கபில பெமினிமுல்ல இதன் பொதுச் செயலாளராகவும்  தெரிவு செய்யப்பட்டுள்ளார்.

இலங்கையில் அரசியல் கட்சி ஒன்றை பதிவு செய்து கொள்வதில் பல சிரமங்கள் உள்ளன. அப்படியான ஒரு நிலையில் தான் ஒரு அரசியல் கட்சியின் தலைவராகத் தெரிவு செய்யப்பட்டமை மகிழ்ச்சிகரமான ஒருவிடயமாக உள்ளது. எனவே என்னைத் தலைவராகத் தெரிவு செய்த அங்கத்தவர்களுக்கு நன்றி தெரிவிப்பதாகவும் அவர் குறிப்பிட்டார்.