பெல்மடுல்லை பகுதியில் தோட்டாக்கள்,போதைப்பொருளுடன் ஒருவர் கைது!

பெல்மடுல்லை பொலிஸ் பிரிவின் பாதகட பகுதியில் தோட்டாக்கள் மற்றும் ஐஸ் போதைப்பொருளுடன் சந்தேக நபர் ஒருவர் கைது செய்யப்பட்டுள்ளார்.

இரத்தினபுரி பிரிவு குற்றப் புலனாய்வுப் பிரிவின் அதிகாரிகள் குழுவினருக்கு  கிடைத்த தகவலின் அடிப்படையில் நேற்று செவ்வாய்க்கிழமை (07) மேற்கொள்ளப்பட்ட சுற்றிவளைப்பின் போதே கைது செய்யப்பட்டுள்ளார்.

கைது செய்யப்பட்ட சந்தேகநபர் பாதகட , பெல்மடுல்லை பகுதியைச் சேர்ந்த 20 வயதுடையவர் என தெரியவந்துள்ளது.

சந்தேகநபரிடமிருந்து T-56 வகையைச் சேர்ந்த 20 தோட்டாக்கள் மற்றும் 03 கிராம் ஐஸ் போதைப்பொருள் என்பன பொலிஸாரினால் கைப்பற்றப்பட்டுள்ளன.

மேலும், இந்த சம்பவம் குறித்து இரத்தினபுரி பிரிவு குற்றப் புலனாய்வுப் பிரிவினர் மேலதிக விசாரணைகளை மேற்கொண்டு வருகின்றனர்.