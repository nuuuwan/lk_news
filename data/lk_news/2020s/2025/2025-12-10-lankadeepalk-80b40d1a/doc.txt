හලාවත ආපදා බලන්න යුද හමුදාපති යයි

හලාවත ප්‍රදේශයේ  සංචාරයක නිරත වූ යුද්ධ හමුදාපති ලුතිනන් ජෙනරාල් ලසන්ත රොද්‍රිගෝ මහතා  අඛණ්ඩ ආපදා සහන කටයුතු නිරීක්ෂණය කළේය.

ජපන් ආපදා සහන වෛද්‍ය කණ්ඩායමේ සාමාජිකයන් සහ ජපන් ජාත්‍යන්තර සහයෝගිතා ඒජන්සියේ නියෝජිතයන් හමුවී, මෙම අභියෝගාත්මක කාල පරිච්ඡේදයේදී ජාතිය වෙනුවෙන් ඔවුන්ගේ වටිනා දායකත්වය අගය කළේය.

ශ්‍රී ලංකාවට ඔවුන්ගේ කඩිනම් සහාය සහ අඛණ්ඩ සහයෝගය සඳහා ඔහු සිය කෘතඥතාව පළ කළේය.

මීට අමතරව, ව්‍යසනය හේතුවෙන් ආපදාවට ලක් වු හලාවත-තොඩුවාව මාර්ගයේ තොඩුවාව පාලම යුද හමුදාපතිවරයාගේ නිරීක්ෂණයට ලක් විය.

ඉන්දීය හමුදාව විසින් පරිත්‍යාග කරන ලද පාලම, ශ්‍රී ලංකා හමුදාවේ සහාය ඇතිව ප්‍රවාහනය කර මාර්ග සංවර්ධන අධිකාරියට නිල වශයෙන් භාර දෙන ලදී.

යුද්ධ හමුදාපති ගංවතුරෙන් හානි වූ බුජ්ජොමුව දුම්රිය ස්ථානය අසල බුජ්ජොමුව පාලමෙහි සිදුවෙමින් පවතින අලුත්වැඩියා කටයුතු නිරීක්ෂණයටද එක් විය.