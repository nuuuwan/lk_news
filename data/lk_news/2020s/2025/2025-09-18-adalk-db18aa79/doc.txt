දහම් අධ්‍යාපනය සඳහා ප්‍රායෝගික මොඩියුලර්

නව අධ්‍යාපන ප්‍රතිසංස්කරණවලට සමගාමීව දහම් අධ්‍යාපනය සඳහා ප්‍රායෝගික මොඩියුලර් සකස් කර ඒවා හඳුන්වාදීමටත්, ඒ සඳහා ඇගයීම් ක්‍රියාවලිය සඳහා විධිමත් ක්‍රමවේදයක් සකස් කිරීමටත්, පළාත් අධ්‍යාපන දෙපාර්තමේන්තු සහ කලාප කාර්යාල හරහා ඒවා අධීක්ෂණයට ලක් කිරීමටත් මෙහිදී අවධානය යොමු විය.

පාසල් තුළ ආගම විෂය උගන්වන ගුරුභවතුන්හට වෙනත් විෂයන් ඉගැන්වීමට සිදුවන අවස්ථා අවම කොට කාලපරිච්ඡේද 20ක් ආගම ඉගැන්වීම අනිවාර්ය කළ යුතු බවට යෝජනා වූ අතර, මේ වන විට අක්‍රීය වී ඇති බෞද්ධ ශිෂ්‍ය සංගමය යාවත්කාලීන කිරීම පිළිබඳව ද මෙහිදී සාකච්ඡාවට බඳුන් කරන ලදි.

පාසල්වල ගුරු සේවයේ නිරත වන ස්වාමීන් වහන්සේලා හට විශේෂ උපදෙස් සංග්‍රහයක් නිකුත් කිරීමට සුදුසු බවට ද  යෝජනා විය.

අමරපුර මහා නිකායේ සිරි සුමන පාර්ශ්වයේ මහ නායක කොලොන්නාවේ සිරි සුමංගල හිමි සහ අමරපුර මහා නිකාය අරියවංශ සද්ධම්ම යුුක්තික පාර්ශවයේ ශ්‍රීමත් මහා නායක එගොඩමුල්ලේ අමරමෝලි මහනායක හිමියන් ඇතුළු උපදේශක සභාවේ සාමාජික ස්වාමීන් වහන්සේලා එකොළොස්නමක් සහභාගී වූ මෙම සාකච්ඡාව සඳහා බෞද්ධ කටයුතු කොමසාරිස් ජනරාල් ආර්. එම්. ජී. සේනාරත්න, අධ්‍යාපන ගුණාත්මක සංවර්ධන අතිරේක ලේකම්, අධ්‍යාපන ප්‍රකාශන කොමසාරිස් ජනරාල්, ආගමික සාරධර්ම ශාඛාවේ අධ්‍යක්ෂතුමිය ඇතුලු නිලධාරීන් පිරිසක් සහභාගී විය.