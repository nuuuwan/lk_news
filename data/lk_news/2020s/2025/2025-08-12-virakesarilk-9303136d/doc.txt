வார இறுதி நாட்களுக்கான எல்ல கடுகதி ரயில் சேவை 16 ஆம் திகதி ஆரம்பம்

சுற்றுலாத்துறையையும் நெடுந்தூர பயண வசதியை மேம்படுத்தவும் கொழும்புக்கும் பதுளைக்கும் இடையில் வார இறுதி நாட்களுக்கான எல்ல விசேட கடுகதி ரயில் சேவை அறிமுகப்படுத்தப்படவுள்ளது.

புதிய ரயில் சேவை எதிர்வரும் சனிக்கிழமை (16) காலை 5:30 மணிக்கு கொழும்பு கோட்டையில் இருந்து புறப்படும் மறுநாள் ஞாயிற்றுக்கிழமை (17) பிற்பகல் 1:45 மணிக்கு பதுளையில் இருந்து புறப்பட்டு, அதே நாளில் கொழும்பு கோட்டையை வந்தடையும் என ரயில் திணைக்களம் தெரிவித்துள்ளது.

மிகவும் அழகிய ரயில் பாதைகளில் ஒன்றிற்கு உள்ளூர் மற்றும் வெளிநாட்டு பயணிகளை ஈர்ப்பதை நோக்கமாகக் கொண்டு இந்த சேவை அமைந்துள்ளது என ரயில் திணைக்களம் தெரிவித்துள்ளது.