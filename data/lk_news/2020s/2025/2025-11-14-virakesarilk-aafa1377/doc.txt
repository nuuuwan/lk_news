கொழும்பு - கண்டி வீதியில் மோட்டார் சைக்கிள் ஓட்டுநரை மோதி தப்பிச்சென்ற வாகனம் - பொலிஸார்  விசாரணை!

வரக்காபொல பொலிஸ் பிரிவில் கொழும்பு - கண்டி பிரதான வீதியில் 36வது மலைக் கோவில் அருகில் இன்று வெள்ளிக்கிழமை (14) அதிகாலை மோட்டார் சைக்கிள் ஓட்டுநரை வாகனம் ஒன்றினால் மோதி விபத்துக்குள்ளாக்கி தப்பிச் சென்றுள்ளார்.

காயமடைந்த மோட்டார் சைக்கிள் ஓட்டுநர் வீதியில் விழுந்து கிடப்பதாக வரகாபொல பொலிஸ் நிலையத்திற்கு கிடைத்த தகவலின் பேரில், காயமடைந்த நபரை வரகாபொல வைத்தியசாலையில் அனுமதித்த போது, உயிரிழந்துள்ளார்.

இது வாகன விபத்து காரணமாக ஏற்பட்ட மரணம் என பொலிஸார் சந்தேகிப்பதோடு, விபத்தை ஏற்படுத்திய வாகனம் நிறுத்தாமல் தப்பிச் சென்றுள்ளதாக பொலிஸார் தெரிவித்தனர்.

மேலும், குறித்த சம்பவம் தொடர்பில் வரகாபொல பொலிஸார் மேலதிக விசாரணைகளை மேற்கொண்டு வருகின்றனர்.