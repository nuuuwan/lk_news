பல்வித போக்குவரத்து மத்திய நிலையங்களை அபிவிருத்தி செய்ய அமைச்சரவை அங்கீகாரம்

முன்னுரிமை அடிப்படையில் கீழ்க்காணும் பல்வித போக்குவரத்து மத்திய நிலையங்களை அபிவிருத்தி செய்வதற்காக  அமைச்சரவை அங்கீகாரம் அளித்துள்ளது.

2025.11.10 அன்று இடம்பெற்ற அமைச்சரவைக் கூட்டத்தில் எட்டப்பட்ட அமைச்சரவை முடிவுகளை அறிவிக்கும் ஊடகவியலாளர் மாநாடு செவ்வாய்க்கிழமை ( 11 நவம்பர் ) ஊடக அமைச்சில் இடம்பெற்றது.

இலங்கையில் பொதுப் போக்குவரத்தை வினைத்திறனாகவும் முறைசார்ந்த வகையிலும் மேற்கொள்வது பற்றிய சமகால அரசின் கொள்கைக்கமைய, போக்குவரத்து மூலங்களுக்கு இடையிலான இடைத்தொடர்பு மூலம் வுசயளெவை ஊவைநைள மற்றும் குறித்த வுசயளெவை ஊவைநைள இலிருந்து பிரதான நகரத்திற்கு வினைத்திறனான பொதுப் போக்குவரத்து சேவைகளை ஆரம்பிப்பதற்கு இயலுமாகும் வகையில் தேவையான வசதிகளுடன் கூடிய பல்வித போக்குவரத்து மத்திய நிலையத்தை அமைக்க வேண்டிய தேவை கண்டறியப்பட்டுள்ளது.

அதற்கமைய, பேரூந்து சேவை, புகையிரத சேவை, வாடகை வாகன சேவை போன்ற போக்குவரத்து மூலங்களுக்கு இடையிலான இடைத்தொடர்பை மேம்படுத்தும் நோக்கில் நாட்டில் அதிகளவில் பயணிகள் நடமாட்டம் கண்டறியப்பட்டுள்ள பேரூந்துத் தரிப்பிடங்கள் மற்றும் புகையிரத நிலையங்களை இணைப்புச் செய்து முறைசார்ந்த சாத்தியவள ஆய்வை மேற்கொண்டு, முன்னுரிமை அடிப்படையில் கீழ்க்காணும் பல்வித போக்குவரத்து மத்திய நிலையங்களை அபிவிருத்தி செய்வதற்காக போக்குவரத்து, நெடுஞ்சாலைகள் மற்றும் நகர அபிவிருத்தி பதில் அமைச்சர் அவர்கள் சமர்ப்பித்துள்ள யோசனைக்கு அமைச்சரவை கொள்கை ரீதியாக அங்கீகாரம் வழங்கியுள்ளது.

கண்டி பல்வித போக்குவரத்து மத்திய நிலையம் (உலக வங்கியின் நிதியிடலின் கீழ் தற்போது நிர்மாணப் பணிகள் ஆரம்பிக்கப்பட்டுள்ளது.)

அநுராதபுரம் (தெற்கு) பல்வித போக்குவரத்து மத்திய நிலையம் (அநுராதபுரம் ஒருங்கிணைந்த நகர அபிவிருத்திக் கருத்திட்டத்தின் கீழ் பூர்த்தியடைந்து வருகின்றது.)

அநுராதபுரம் (வடக்கு) பல்வித போக்குவரத்து மத்திய நிலையம் (சாத்தியவளக் கற்கையை மேற்கொள்வதற்கான ஆரம்பகட்ட நடவடிக்கைகள் முடிவடைந்துள்ளது.)

கொழும்பு கோட்டை புகையிரத நிலையத்தை மையமாகக் கொண்டு பல்வித போக்குவரத்து மத்திய நிலையம் (கொழும்பு மற்றும் அண்டிய நகரங்களுக்கான நகரப் போக்குவரத்துத் தொடர்பாக தயாரிக்கப்பட்டுள்ள ComTrans Master Plan மூலம் முன்மொழியப்பட்டுள்ளது.)

றாகம பல்வித போக்குவரத்து மத்திய நிலையம் (ஜப்பான் சர்வதேச ஒத்துழைப்பு நிறுவனத்தால் மேற்கொள்ளப்பட்டுள்ள கற்கையின் மூலம் அடையாளங் காணப்பட்டுள்ளது.)

அவிஸ்ஸாவெல, காலி, கட்டுநாயக்க, குருநாகல் பல்வித போக்குவரத்து மத்திய நிலையம் (நகர அபிவிருத்தி அதிகாரசபையின் நகரத் திட்டத்திற்கமைய அடையாளங் காணப்பட்டுள்ளது.)

கம்பஹா பல்வித போக்குவரத்து மத்திய நிலையம் (நகர அபிவிருத்தி அதிகாரசபையின் நகரத் திட்டத்திற்கமைய, மற்றும் கொழும்பை அண்டிய பிரதேசங்களில் புகையிரக் கருத்திட்டத்தின் புகையிரத மீள்கட்டமைப்பின் மூலம் அடையாளங் காணப்பட்டுள்ளது.)

கட்டுநாயக்க பல்வித போக்குவரத்து மத்திய நிலையம் (விமான நிலைய அபிவிருத்தித் திட்டத்தின்கீழ் அடையாளங் காணப்பட்டுள்ளது.)

களுத்துறை பல்வித போக்குவரத்து மத்திய நிலையம் (மாவட்ட ஒருங்கிணைப்புக் குழுவின் முன்மொழிவில் அடையாளங் காணப்பட்டுள்ளது.)

காங்கேசன்துறை பல்வித போக்குவரத்து மத்திய நிலையம் (நகர அபிவிருத்தி அதிகாரசபையின் நகரத் திட்டத்தின் கீழ் அடையாளங் காணப்பட்டுள்ளது.)