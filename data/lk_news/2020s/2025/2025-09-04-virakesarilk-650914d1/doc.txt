வேன் ஒன்றுடன் இ.போ.ச. பஸ் மோதி விபத்து : நால்வர் காயம்

கொழும்பு வெள்ளவத்தை பகுதியில் இருந்து யாழ்பாணம் நோக்கி சென்றுகொண்டிருந்த வேன் ஒன்று இ.போ.ச.பஸ்வண்டியொன்றில் மோதி விபத்துக்குள்ளானதில் காயமடைந்த நான்கு பேரை சிகிச்சைக்காக வேண்டி அநுராதபுரம் போதனா வைத்தியசாலையில் அனுமதித்துள்ளதாக அநுராதபுரம் பரசன்கஸ்வெவ பொலிஸார் தெரிவித்துள்ளனர்.

பரசன்கஸ்வெவ பொலிஸ் பிரிவின் அநுராதபுரம் ரம்பாவ மதவாச்சி வீதியின் பரசன்கஸ்வெவ சந்திக்கு அருகில் 04 ஆம் திகதி வியாழக்கிழமை காலை 8.20 மணியளவில் இச்சம்பவம் இடம்பெற்றுள்ளதாக விசாரணைகளை மேற்கொண்டுவரும் பொலிஸார் தெரிவித்தனர்.

காயமடைந்தவர்கள் வெள்ளவத்தை பகுதியை வசிப்பிடமாக கொண்டவர்கள் என்பது ஆரம்பகட்ட பொலிஸ் விசாரணைகளில் இருந்து தெரிய வந்துள்ளது. சம்பவம் பற்றி மேலும் தெரியவருவதாவது. கொழும்பிலிருந்து யாழ் நோக்கி சென்றுகொண்டிருந்த வேன் பரசன்கஸ்வெவ சந்திக்கு அருகிலுள்ள பஸ்தரிப்பில் நிறுத்தியிருந்த பஸ் வண்டியின் பின்புறத்தில் மோதியதில் இவ்விபத்து இடம்பெற்றுள்ளமை மேலும் தெரியவந்துள்ளது.

சம்பவம் தொடர்பான மேலதிக விசாரணைகளை அநுராதபுரம் பரசன்கஸ்வெவ பொலிஸ் நிலைய போக்குவரத்து பிரிவின் பொறுப்பதிகாரி பொலிஸ் சார்ஜன் ருவன்சிறி தலைமையிலான பொலிஸ் குழுவினர் மேற்கொண்டு வருகின்றனர்.