මිනිසා සහ මිහිකත වෙනුවෙන් ලෝක ආයුර්වේද දිනය සමරයි

ලෝක ආයුර්වේද දිනය සමරනු ලබන්නේ, නීරෝගී ජීවිතයක් සඳහා ලොව පුරාණතම, ජීවන දර්ශනයක් වූ ආයුර්වේදයට ගෞරව දැක්වීම පිණිස සහ ආයුර්වේදය සඳහා අධිපති ලෙස ගෞරව දක්වන ධන්වන්තරි දෙවියන්ගේ උපන්දිනය සැමරීම නිමිති කොටගෙනය. ආයුර්වේදය හුදෙක්ම වෛද්‍ය විද්‍යාවක් පමණක්ම නොවන බවත් එය  ජීවන දර්ශනයක් බැවින්, මිනිසාට නිරෝගිව සිටිය හැකි ආකාරය ගැනද ස්වභාව ධර්මය හා මිනිසා අතර, ඇති සහජීවනය තුළින් තිරසාර ජීවන රටාවකට යොමුවීමේ වැදගත්කම ඉස්මතු කිරිමටය.

මෙම දිනයේ අභිමතාර්ථය වනුයේ ආයුර්වේදයේ වැදගත්කම පිළිබඳව ගෝලීය දැනුවත්භාවය ඉහළ නැංවීම, සෞඛ්‍යය සම්පන්න ජීවන රටාවන් දිරිමත් කිරීම, සාම්ප්‍රදායික දැනුම ආරක්ෂා කිරීම සහ ජීවන රටා හා බැඳුණු ශාරීරික, මානසික සහ සමාජීය විපර්යාස වැනි වර්තමාන ජීවන රටාව හා බැඳුණු අභියෝගවලට ආයුර්වේදය තුළින් පිළිතුරු ලබාදීමය.

ආයුර්වේද ක්ෂේත්‍රයේ පුරෝගාමි ආයතනයක් ලෙස ලින්ක් නැචුරල් සමාගම "මිනිසා සහ මිහිකත සඳහා ආයුර්වේදය" යන මෙම වසරේ තේමාව තුළින් සියවස් ගණනාවක් පුරා පැවත ගෙනඑන විශ්මිත ආයුර්වේද දැනුම, මිනිසාගේ යහපැවැත්ම සඳහා පමණක් නොව අපගේ ජීවය සුරකින පරිසර පද්ධතියේ  සමතුලිතතාවය පවත්වා ගැනීමටද දායක වන බව අවධාරණය කෙරේ. ඉපැරණි ආයුර්වේද ඥාණ සම්භාරය, අතීතයට සාපේක්ෂව වර්තමානයේ දී වඩාත් උචිත හා වැදගත් වේ.

හුදෙක් මෙම කාලීන අවශ්‍යතා සපුරමින් ලින්ක් නැචුරල් අපි, ආයුර්වේද උරුමය, ආයතනයේ දැක්ම තුළින් මිනිසා සුවපත් කිරීමට හා  සුරක්ෂිතව තැබීමට, නවීන විද්‍යාව හා තාක්ෂණය මුසුකොට උසස් ප්‍රමිතියෙන් යුත් ඖෂධ ලබාදීමට ඇපකැප වෙමු.

ආයුර්වේද දර්ශනයට අනුව ශාරීරික, මානසික, සාමාජිය සහ සොබාදහම අතර සහසම්බන්ධය මැනවින් විග්‍රහ කෙරේ. අප නිෂ්පාදන, ජාත්‍යන්තර තත්ත්ව සහතික යටතේ (GMP, ISO වැනි), නවීන පර්යේෂණ සංවර්ධනය තුළින් ගුණාත්මකභාවයෙන් ඉහළ තලයක පවත්වා ගෙන යෑමට අප කැප වී සිටිමු. මෙහිදී පරිසර හිතකාමී ක්‍රමවේද අනුගමනය කරන අතර නිෂ්පාදන ක්‍රියාවලියේදී  වන පරිසරික බලපෑම් අවම කිරීම දක්වාත්, අපගේ තිරසාර භාවිතයන් තුළින් මිනිසා සහ මිහිකතෙහි  අනාගත පැවැත්ම සඳහා අප වගකිිමෙන් කටයුතු කරන්නෙමු.

මෙම ආයුර්වේද සැමරුම් දිනයේදී, ආයුර්වේද ක්ෂේත්‍රයේ පුරෝගාමි ආයතනයක් ලෙස ලින්ක් නැචුරල් සමාගම, ආයුර්වේද උරුමය ආරක්ෂා කරමින්, සෞඛ්‍යය සම්පන්න ජීවිත සවිබලගැන්වීම සඳහා වඩාත් තිරසාර අනාගතයක් ගොඩනැගීමට අතහිත දීමෙන්, ක්ෂේත්‍රයේ උන්නතිය සඳහා කටයුතු කිරීමට බැඳී සිටින්නෙමු.