சீர்திருத்தங்களை முன்னெடுக்க மக்களின் ஆணை மாத்திரம் போதாது

மக்களிடமிருந்து பாரியதொரு  ஆணையுடன் பதவிக்கு வந்ததை தற்போதைய அரசாங்கத்துக்கு நன்கு தெரியும். இந்த ஆணை ' முறைமை மாற்றத்துக்கானது '( System change) என்று பரவலாக வியாக்கியானம் செய்யப்படுகிறது. தங்களின் மீதான நம்பிக்கையின் விளைவாக மக்கள் தந்ததே இந்த ஆணை என்பது போன்று அரசாங்கத்தின் தலைவர்கள் அடிக்கடி  உரிமைகொண்டாடி பேசுகிறார்கள். இந்த மனோபாவம் அரசாங்கத்துக்கும் நாட்டுக்கும் பிரச்சினைகளை உருவாக்குகின்றது.