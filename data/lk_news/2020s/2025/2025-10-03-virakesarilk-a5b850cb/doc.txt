சட்டவிரோதமாக தங்கம் வைத்திருந்த இருவர் கல்பிட்டி கடற்பரப்பில் கைது

சட்டவிரோதமாக தங்கத்தை வைத்திருந்த இருவரை கல்பிட்டி, ஆராச்சல் கடற்பரப்பில் வைத்து கடற்படையினர் கைது செய்துள்ளனர்.

கடற்படையினர் மேற்கொண்ட விசேட தேடுதல் நடவடிக்கையின்போது கைதான இந்த சந்தேக நபர்களிடமிருந்து 4 கிலோ 454 கிராம் தங்கத்தை கடற்படையினர் கைப்பற்றியுள்ளதாக தெரிவிக்கப்படுகிறது.

மீன்பிடி வலைகளுக்கு பயன்படுத்தும் ஈயமாக தோற்றமளிக்கும் வகையிலேயே இந்த தங்கம் மறைத்து வைக்கப்பட்டிருந்ததாக கடற்படையினர் தெரிவித்தனர்.

கைது செய்யப்பட்ட சந்தேக நபர்கள் இருவரும் கல்பிட்டி - வெந்தேசி வத்த, ஆனவாசல ஆகிய பகுதிகளில் வசிப்பவர்கள் என்றும் கடற்படையினர் குறிப்பிட்டுள்ளனர்.