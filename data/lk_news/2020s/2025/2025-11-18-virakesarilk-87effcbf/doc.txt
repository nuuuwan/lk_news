ஸ்ரீலங்கா இன்ஷுரன்ஸ் கோப்ரேஷன் ஜெனரல் லிமிடட் நிறுவத்தின் பிரதம நிறைவேற்று அதிகாரியாக கலாநிதி.சமீர தர்மசேன நியமனம்

2025 ஒக்டோபர் 01ஆம் திகதி நடைமுறைக்கு வரும் வகையில் கலாநிதி. சமீர தர்மசேன அவர்களை பிரதம நிறைவேற்று அதிகாரியாக நியமித்திருப்பதாக ஸ்ரீலங்கா இன்ஷுரன்ஸ் கோப்ரேஷன் ஜெனரல் அறிவித்துள்ளது.

மூலோபாய மாற்றங்கள், செயற்பாட்டுத் திறமை மற்றும் தொழில்துறை கண்டுபிடிப்புக்கள் போன்றவற்றில் நிரூபிக்கப்பட்ட சாதனைகளைப் பதிவுசெய்துள்ள கலாநிதி தர்மசேன, இரண்டு தசாப்தங்களுக்கும் மேலான தலைமைத்துவ அனுபவத்தைக் கொண்ட ஒரு புகழ்பெற்ற காப்புறுதி நிபுணராவார்.

சிறந்த கல்வி மற்றும் துறைசார் அனுபவத்தைக் கொண்ட கலாநிதி தர்மசேனவின் இந்த நியமனம் நிறுவனத்தின் சந்தைப்படுத்தலுக்கான தலைமைத்துவம், வாடிக்கையாளர்கள் மற்றும் பங்குதாரர்களுக்குப் பெறுமதியான சேவையை வழங்குதல், இலங்கையின் காப்புறுதித் துறையில் துறைசார்தன்மை, கல்வி மற்றும் புத்தாக்கத்தை மேம்படுத்துவதற்கு பக்கபலமாக அமையும்.

கலாநிதி.தர்மசேன தனது தொழில்வாழ்க்கையை ஸ்ரீலங்கா இன்ஷுரன்ஸ் கோப்ரேஷனில் ஆரம்பித்திருந்தார். இவர் இந்தப் பதவியைப் பெற்றுக்கொள்வதற்கு முன்னர் முன்னணி காப்புறுதி நிறுவனங்கள் மற்றும் இலங்கையிலுள்ள பெருநிறுவனங்களின் உறுப்பு நிறுவனங்களில்  சிரேஷ்ட நிறைவேற்று அதிகாரியாகப் பதவிகளை வகித்துள்ளார். இவர் Allianz Life Insurance Lanka நிறுவனத்தில் பணியாற்றிய அனுபவத்தையும் உள்ளடக்கிய பன்னாட்டு அனுபவத்தைக் கொண்டுள்ளார்.