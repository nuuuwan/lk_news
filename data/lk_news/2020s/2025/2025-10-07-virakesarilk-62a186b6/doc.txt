கம்பளை சம்பவம் ; கார் சாரதி கைது!

கண்டி, கம்பளை, தொலுவ பிரதேசத்தில் நேற்று திங்கட்கிழமை (06) பிற்பகல் இடம்பெற்ற விபத்துடன் தொடர்புடைய காரின் சாரதி கம்பளை பொலிஸாரால் கைதுசெய்யப்பட்டுள்ளார்.

கார் ஒன்று வீதியில் பயணித்துக்கொண்டிருந்த நான்கு பெண்கள் மீது மோதி பின்னர் அருகிலிருந்த லொறியில் மோதி விபத்துக்குள்ளானதில் மூன்று பெண்கள் சம்பவ இடத்திலேயே உயிரிழந்துள்ளதுடன் மற்றுமொரு பெண் காயமடைந்து கம்பளை வைத்தியசாலையில் அனுமதிக்கப்பட்டார்.

இது தொடர்பில் பொலிஸாரால் மேற்கொள்ளப்பட்ட விசாரணையில், காரை செலுத்திச் சென்றது 36 வயதுடைய பெண் ஒருவர் என தெரியவந்துள்ளது.

இந்த பெண் தனது கணவன் மற்றும் பிள்ளைகளுடன் கம்பளை நகரத்தை நோக்கி காரில் சென்றுள்ள நிலையில் முதலில்  காரை செலுத்தியது கணவன் எனவும் பின்னர் இந்த பெண் காரை செலுத்திச் சென்றுள்ளதாக பொலிஸ் விசாரணையில் தெரியவந்துள்ளது.