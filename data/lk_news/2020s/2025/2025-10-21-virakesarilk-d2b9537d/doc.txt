ஹுணுப்பிட்டி ரயில் நிலையத்தில் சமிக்ஞை கோளாறு : ரயில் சேவை தாமதம்

ஹுணுப்பிட்டி ரயில் நிலையத்தின் பிரதான மார்க்கத்திலுள்ள சமிக்ஞை கோளாறு காரணமாக, இன்று செவ்வாய்க்கிழமை (21) ரயில் சேவை தாமதமாகலாம் என அறிவிக்கப்பட்டுள்ளது.

அதன்படி, இன்று காலை 09:35 மணிக்கு கொழும்பு கோட்டையிலிருந்து சிலாபத்திற்கு செல்ல திட்டமிடப்பட்டிருந்த  ரயில்சேவை இன்று இயக்கப்படாது என கொழும்பு கோட்டை ரயில் நிலையம் தெரிவித்துள்ளது.

அதேநேரம், மதியம் 12:40 மணிக்கு சிலாபத்திலிருந்து கொழும்பு கோட்டைக்கு இயக்க திட்டமிடப்பட்டிருந்த ரயில் சேவை இன்று இரத்துசெய்யப்பட்டுள்ளதாகவும் கொழும்பு கோட்டை ரயில் நிலையம் தெரிவித்துள்ளது.