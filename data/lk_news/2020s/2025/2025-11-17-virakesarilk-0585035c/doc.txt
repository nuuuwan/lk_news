மீட்டியாகொட துப்பாக்கிச் சூட்டில் காயமடைந்த பெண் மரணம்

மீடியாகொட, கிரலகஹவெல சந்திப்பில் அமைந்துள்ள உணவகம் அருகே நடந்த துப்பாக்கிச் சூட்டில் காயமடைந்த பெண் ஒருவர் தற்போது உயிரிழந்துள்ளார்.

17ஆம் திகதி திங்கட்கிழமை இரவு 8.30 மணியளவில் நடந்த துப்பாக்கிச் சூட்டில் உணவகத்தின் காசாளர் படுகாயமடைந்து வைத்தியசாலையில் அனுமதிக்கப்பட்டார்.

மோட்டார் சைக்கிளில் வந்த இருவரால் குறித்த துப்பாக்கிச் சூடு நடத்தப்பட்டுள்ளது, மேலும் துப்பாக்கிச் சூடு நடத்த பிஸ்டல் வகை துப்பாக்கி பயன்படுத்தப்பட்டிருக்கலாம் என்று பொலிசார் சந்தேகிக்கின்றனர்.

சுமார் 4 மாதங்களுக்கு முன்பு படுகொலை செய்யப்பட்ட மகாதுர நளினின் சகோதரி மீது இந்த துப்பாக்கிச் சூடு நடத்தப்பட்டதாக தெரிவிக்கப்பட்டது.

கரந்தெனிய சுத்தாவின் மைத்துனரின் மரணத்திற்கு பழிவாங்கும் விதமாக இந்த துப்பாக்கிச் சூடு நடத்தப்பட்டதாகவும் கூறப்படுகிறது.

அதன்படி, இந்த ஆண்டு இதுவரை நடந்த துப்பாக்கிச் சூடு சம்பவங்களின் எண்ணிக்கை 106 ஆக அதிகரித்துள்ளது, இதில் 54 பேர் இறந்துள்ளனர் மற்றும் 53 பேர் காயமடைந்துள்ளனர்.