කතානායකගෙන් මන්ත්‍රීලාට අවවාදයක්

ඇතැම් මන්ත්‍රීවරුන් උත්තරීතර සභාවේ ගෞරවයට හානි වන ආකාරයේ අශෝභන වචන නිතර පාවිච්චි කරන බව නිරීක්ෂණයවී ඇති හෙයින් එවැනි වචන භාවිතයෙන් වළකින ලෙස කතානායක වෛද්‍ය ජගත් වික්‍රමරත්න මහතා සියලුම මන්ත්‍රීවරුන්ගෙන්  පාර්ලිමේන්තුවේදී  අද (14) ඉල්ලීමක් කළේය.

ඇතැම් මන්ත්‍රීවරුන්ගේ මෙම හැසිරීම පාර්ලිමේන්තුවේ ගෞරවයට බරපතළ  හානියක් මෙන්ම අවමානයක් බවද ඔහු සඳහන් කළේය.

ඇතැම්  මන්ත්‍රීවරුන් පාර්ලිමේන්තුවේ ගෞරවයට හානි වන  ආකාරයේ  අසෝබන වචන නිරන්තරයෙන් භාවිතා කරන අවස්ථා  නිරීක්ෂණය වෙලා  තියෙනවා.එවැනි වචන භාවිතා කිරීම මේ සභාවේ ගරුත්වයට හානියක්. ඒවගේම මෙය  ඉතා කණගාටුදායක තත්වයක්

මෙවැනි නුසුදුසු වචන යොදාගෙන කරන ආමන්ත්‍රණ කිරීම්වලින් දෝෂාරෝපණවලින් වැළකී සිටිය යුතු බව දැඩිව අවධාරණය කරමි. පාර්ලිමේන්තුවේ කටයුතු විනයානුකූලව සහ ආදර්ශවත්ව පවත්වාගෙන යෑමට මහජන නියෝජිතයන් වශයෙන් ඔබගේ සහය උදක්ම බලාපොරොත්තුවෙමි.