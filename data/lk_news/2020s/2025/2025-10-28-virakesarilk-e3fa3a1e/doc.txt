விமான நிலையத்தில் ஹஷிஷ் போதைப்பொருளுடன் வெளிநாட்டு பிரஜை கைது!

கட்டுநாயக்க பண்டாரநாயக்க சர்வதேச விமான நிலையத்தில், ஹஷிஷ் போதைப்பொருளுடன் வெளிநாட்டு பிரஜை ஒருவர் கைது செய்யப்பட்டுள்ளார்.

விமான நிலையத்திலிருந்து போதைப்பொருட்களை எடுத்துச் செல்ல முயன்றபோது, இன்று செவ்வாய்க்கிழமை (28) காலை  சுங்க போதைப்பொருள் ஒழிப்பு பிரிவின் அதிகாரிகளால் கைது செய்யப்பட்டுள்ளார்.

கைது செய்யப்பட்ட சந்தேக நபர் 21 வயதான கனேடிய பிரஜை  என தெரியவந்துள்ளது.

கைது செய்யப்பட்ட சந்தேகநபரின் பயணபையில் 6 பொதிகளில் மறைத்து வைக்கப்பட்டிருந்த 180 மில்லியனுக்கும் அதிகமான  மதிப்புடைய 18 கிலோகிராம் 253 கிராம் எடையுள்ள 72 சிறிய ஹஷிஷ் போதைப்பொருள் பொதிகள் கைப்பற்றப்பட்டுள்ளன.

மேலும், போதைப்பொருளுடன் கைது செய்யப்பட்ட சந்தேகநபர்  மேலதிக விசாரணைக்காக விமான நிலைய போதைப்பொருள் பணியகத்திடம் ஒப்படைக்கப்பட்டுள்ளதாக விமான நிலைய சுங்கம் தெரிவித்துள்ளது.