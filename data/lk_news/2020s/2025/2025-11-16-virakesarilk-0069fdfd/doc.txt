தொழிலாளர் சம்பள விவகாரம் ; எதிரணிக்குள் உருவாகும் எதிரணிகள்

தோட்டத்தொழிலாளர்களின் சம்பள அதிகரிப்புக்கு எதிரணி வரிசையிலிருந்து எதிர்ப்புகள் உருவாகியுள்ளன. மக்களின் வரிப்பணத்தை தனியார் கம்பனிகளின் கீழ் பணியாற்றும் தோட்டத்தொழிலாளர்களுக்கு வழங்கக் கூடாது என்பதே எதிரணியில் அங்கம் வகிக்கும் சில கட்சி உறுப்பினர்களின் கருத்தாக உள்ளது. சட்ட ரீதியாக காரணங்களை அடுக்கும் இவர்களும் காலையில் எழுந்தவுடன் தேநீரை சுவை பார்க்கும் உறுப்பினர்கள் தாம். ஆனால், அந்த தேநீருக்குப் பின்னால் உள்ள உழைப்பும், தமது வாழ்வாதாரத்தைப் பெற்றுக்கொள்வதற்காக  கடந்த இருநூறு வருடங்களாக  தொழிலாளர்கள்  முன்னெடுத்து வரும் போராட்டங்களும் இவர்களுக்குத் தெரிய நியாயமில்லை.