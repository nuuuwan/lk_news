வதந்திகளுக்கு பதிலளிக்க போவதில்லை ; எதிர்க்கட்சியின் நகைச்சுவையாளர்களின் கருத்தை கேட்டு மகிழ்ச்சியடைவோம் - பிரதமர்

எமது கட்சியில் இடம்பெறும்  பேச்சுவார்த்தைகள் மற்றும்  எடுக்கப்படும் தீர்மானங்கள் பற்றி பலர் பல விடயங்களை குறிப்பிடுகிறார்கள்.அவையனைத்தும் வதந்திகள் என்று குறிப்பிட்டுக் கொள்கிறேன். அத்துடன் வதந்திகளுக்கு பதிலளிக்க போவதில்லை. அனைத்து பாராளுமன்றங்களிலும்  நகைச்சுவையாளர்கள் இருந்துள்ளார்கள். இந்த பாராளுமன்றத்திலும் எதிர்க்கட்சியில் நகைச்சுவையாளர்கள் உள்ளார்கள். அவர்கள் குறிப்பிடும் விடயங்களை கேட்டு கோபமடைய போவதில்லை.  மகிழ்ச்சியடையோம்  என பிரதமர் கலாநிதி ஹரிணி அமரசூரிய தெரிவித்தார்.

பாராளுமன்றத்தில் புதன்கிழமை (08) நடைபெற்ற  அமர்வின் போது போக்குவரத்து, நெடுஞ்சாலைகள், துறைமுகங்கள் மற்றும் சிவில் விமானசேவைகள் அமைச்சின்  2025 குறைநிரப்புத் தொகை மீதான விவாதத்தில் உரையாற்றுகையில்  மேற்கண்டவாறு  குறிப்பிட்டார்.

அமைச்சுக்களில் இடம்பெற்ற ஊழல் மோசடியால் மக்களுக்கான அபிவிருத்தி சேவைகள் கடந்த காலங்களில் இடைநிறுத்தப்பட்டன. இதனால் மக்கள் பல நெருக்கடிகளுக்கு முகங்கொடுத்தார்கள். அவ்வாறான நிலை எமது அரசாங்கத்தில்  ஏற்படாது.சகல அமைச்சுக்களும் வெளிப்படைத்தன்மையுடன் மக்களுக்காக செயற்படுகின்றன.

பொதுமக்களுக்கான அடிப்படை வசதிகளை வழங்குவற்கு சகல அமைச்சுக்களும்  வினைத்திறனாக செயற்படுவதற்கு  உரிய திட்டங்கள் வகுக்கப்பட்டுள்ளன. ஆகவே சகல அமைச்சுகளும்,அரச நிறுவனங்கள்,திணைக்களங்களும் மக்களுக்கு அர்ப்பணிப்புடன் சேவையாற்ற வேண்டும்.

மக்களுக்கான பொது சேவையில் பொதுப்போக்குவரத்து சேவை பிரதான ஒன்றாக காணப்படுகிறது. அரச  மற்றும் தனியார் பேருந்துகளின்  சாரதிகள் மற்றும் நடத்துனர்கள்  பொது பயணிகளின் பாதுகாப்பை உறுதிப்படுத்தினார்கள்.ஆனால் அவ்வாறான நிலைமை அண்மை காலங்களில் இல்லாமல் போயுள்ளது.

பொது பயணிகளுக்கும், அரச பேருந்துகளுக்கும் இடையிலான நல்லதொரு உறவை மீண்டும் கட்டியெழுப்ப போக்குவரத்து அமைச்சு உரிய நடவடிக்கைகளை மேற்கொள்ள வேண்டும்.

எமது கட்சியில் இடம்பெறும்  பேச்சுவார்த்தைகள் மற்றும்  எடுக்கப்படும் தீர்மானங்கள் பற்றி பலர் பல விடயங்களை குறிப்பிடுகிறார்கள்.அவையனைத்தும் வதந்திகள் என்று குறிப்பிட்டுக் கொள்கிறேன்.அத்துடன் வதந்திகளுக்கு பதிலளிக்க போவதில்லை.

அனைத்து பாராளுமன்றங்களிலும்  நகைச்சுவையாளர்கள் இருந்துள்ளார்கள். இந்த பாராளுமன்றத்திலும் எதிர்க்கட்சியில் நகைச்சுவையாளர்கள் உள்ளார்கள். அவர்கள் குறிப்பிடும் விடயங்களை கேட்டு கோபமடைய போவதில்லை.  மகிழ்ச்சியடையோம்  என்றார்.