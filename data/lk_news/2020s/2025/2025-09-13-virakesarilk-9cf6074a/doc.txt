பொரளை இரட்டைக் கொலை ; துப்பாக்கிதாரி கைது

பொரளை பொலிஸ் பிரிவிற்குட்பட்ட சஹஸ்புர சிறிசர உயன மைதானத்தில் இருவரைச் சுட்டுக் கொலைசெய்த சம்பவத்தின் துப்பாக்கிதாரி என சந்தேகிக்கப்படும் நபர் தமன பிரதேசத்தில் வைத்து நேற்று வெள்ளிக்கிழமை (12) பொலிஸ் விசெட அதிரடிப்படையினரால் கைது செய்யப்பட்டுள்ளார்.

சந்தேக நபர் 10 கிராம் 710 மில்லிகிராம் ஐஸ் ரக போதைப்பொருள் மற்றும் ஒரு மோட்டார் சைக்கிளுடன் கைது செய்யப்பட்டுள்ளார்.

பொரளை பொலிஸ் பிரிவிற்குட்பட்ட சஹஸ்புர சிறிசர உயன மைதானத்தில் 07.08.2025 அன்று இருவர் சுட்டுக்கொலைசெய்யப்பட்டுள்ளதுடன் மூவர் காயமடைந்துள்ளனர்.

சந்தேக நபர் முன்னர் இலங்கை இராணுவத்தில் பணியாற்றி 2015 ஆம் ஆண்டு இராணுவத்திலிருந்து தப்பி ஓடியவர் என பொலிஸாரின் ஆரம்பகட்ட விசாரணைகளில் தெரியவந்துள்ளது.