இயற்கை அனர்த்தங்கள் விடயத்தில் சம்பவங்களுக்கு பின்னர் சகலரும் புத்திசாலிகள்

இலங்கையின் சமூக - பொருளாதார முன்னேற்றத்துக்கு காலநிலை மாற்றம் தோற்றுவிக்கும் பாரிய ஆபத்தை தித்வா சூறாவளி மீண்டும் நிரூபித்திருக்கிறது. இந்த தடவை ஏற்பட்ட வெள்ளப்பெருக்கும் மண்சரிவுகளும் எதிர்பார்க்காத காலநிலை நிகழ்வுகளினால் தொடர்ந்தும் பாதிக்கப்படக்கூடிய நிலையில் இலங்கை இருக்கிறது என்பதை நினைவுபடுத்தியிருக்கின்றன. பெரும்பாலும் முழு நாடுமே பாதிக்கப்பட்டிருக்கிறது. உயிரிழப்புகளினதும் சொத்து அழிவுகளினதும் உண்மையான பரிமாணம் இனிமேல்தான் தெரியவரும்.