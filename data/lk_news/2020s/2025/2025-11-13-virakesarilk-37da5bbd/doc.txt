நாட்டின் வெவ்வேறு பகுதிகளில் இடம்பெற்ற விபத்துக்களில் இருவர் உயிரிழப்பு

பெல்மதுல்ல பொலிஸ் பிரிவிற்குட்பட்ட பெல்மதுல்ல - இரத்தினபுரி வீதியில் இடம்பெற்ற வாகன விபத்தில் ஒருவர் உயிரிழந்துள்ளார்.

இரத்தினபுரியிலிருந்து பெல்மடுல்ல நோக்கி சென்ற பஸ் எதிர்திசையில் வந்த வேன் ஒன்றுடன் மோதி விபத்துக்குள்ளானதில் வேனின் சாரதி காயமடைந்து, பெல்மடுல்ல வைத்தியசாலையில் அனுமதிக்கப்பட்டு, பின்னர் மேலதிக சிகிச்சைகளுக்காக இரத்தினபுரி வைத்தியசாலைக்கு மாற்றப்பட்டநிலையில் உயிரிழந்துள்ளார்.

உயிரிழந்தவரின் சடலம் இரத்தினபுரி வைத்தியசாலையின் பிரேத அறையில் வைக்கப்பட்டுள்ளதுடன், இந்த சம்பவம் தொடர்பான மேலதிக விசாரணைகளை பெல்மதுல்ல பொலிஸார் மேற்கொண்டு வருகின்றனர்.

நுவரெலியாவிலிருந்து கொழும்பு நோக்கி சென்ற பஸ், வீதியில் நிறுத்தப்பட்டிருந்த முச்சக்கர வண்டியின் மீது மோதி விபத்துக்குள்ளானது.

உயிரிழந்தவர் கெலிஓயா - கரமட பகுதியைச் சேர்ந்த 35 வயதுடையவர் என விசாரணைகளில் தெரியவந்துள்ளது.

உயிரிழந்தவரின் சடலம் பேராதனை வைத்தியசாலையின் பிரேத அறையில் வைக்கப்பட்டுள்ளதுடன், இந்த சம்பவம் தொடர்பில், பேராதனை பொலிஸார் மேலதிக விசாரணைகளை மேற்கொண்டு வருகின்றனர்.