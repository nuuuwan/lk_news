பிணை கோரி சஷீந்திர ராஜபக்ச மனு

விளக்கமறியலில் வைக்கப்பட்டுள்ள முன்னாள் இராஜாங்க அமைச்சர் சஷீந்திர ராஜபக்ச , கொழும்பு மேல் நீதிமன்றத்தில் பிணை மனுத்தாக்கல் செய்துள்ளார்.

குறித்த மனு இன்று மேல் நீதிமன்ற நீதிபதி லங்கா ஜெயரத்ன முன்னிலையில் விசாரணைக்கு எடுத்துக்கொள்ளப்பட்டது.

இதையடுத்து இக் கோரிக்கையை ஆராயவேண்டியுள்ளமையால் குறித்த வழக்கினை ஒக்டோபர் 2 ஆம் திகதிக்கு  ஒத்திவைக்குமாறு உத்தரவிடப்பட்டுள்ளது.

சஷீந்திர ராஜபக்ச , மகாவலி நிலத்தில் கட்டப்பட்ட தனது அரசியல் அலுவலகத்தை அரகலய போராட்டகாரர்கள் எரித்து அழித்தனர் எனத் தெரிவித்து இழப்பீடாக 8,850,000 ரூபாயை சட்டவிரோதமாகப் பெற்றதாக கூறப்பட்டு கைது செய்யப்பட்டு விளக்கமறியலில் வைக்கப்பட்மை குறிப்பிடத்தக்கது. R