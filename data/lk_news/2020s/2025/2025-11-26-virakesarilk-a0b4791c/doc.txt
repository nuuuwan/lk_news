கண்டி, நுவரெலியா மாவட்டங்களுக்கு 3ம் நிலை மண்சரிவு அபாய எச்சரிக்கை

கண்டி மற்றும் நுவரெலியா மாவட்டங்களில் உள்ள பல பகுதிகளுக்கு 3ம் நிலை மண்சரிவு அபாய எச்சரிக்கை விடுக்கப்பட்டுள்ளதாக தேசிய கட்டிட ஆராய்ச்சி நிலையம் தெரிவித்துள்ளது.

இதன்படி இந்த மண்சரிவு அபாய எச்சரிக்கை புதன்கிழமை  (26) காலை 8:00 மணி முதல் வியாழக்கிழமை (27) இரவு 8:00 மணி வரை அமுலில் இருக்கும்.

கண்டி மாவட்டத்தின் உடதும்பர பிரதேச செயலகப் பிரிவு (DSD) மற்றும் அதைச் சுற்றியுள்ள பகுதிகளுக்கும் , நுவரெலியா மாவட்டத்தின் வலப்பனை, நில்தந்தஹின்ன, மதுரட்ட மற்றும் ஹங்குராங்கெத்த பிரதேச செயலகப் பிரிவுகள் மற்றும் அதைச் சுற்றியுள்ள பகுதிகளில் வசிப்பவர்களுக்கும் 3ம் நிலை மண்சரிவு அபாய எச்சரிக்கை  விடுக்கப்பட்டுள்ளது.