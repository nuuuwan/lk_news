රටේ ජාතික ආරක්ෂාව කොහේද

මේ රටේ ජාතික ආරක්ෂාව තියෙන්නේ කොහේදැයි විපක්ෂ නායක සජිත් ප්‍රේමදාස මහතා පාර්ලිමේන්තුවේදී අද ප්‍රශ්න කළේය.

ඔහු මෙසේ පැවසුවේ වැලිගම ප්‍රාදේශීය සභාවේ සභාපති ලසන්ත වික්‍රමසේකර මහතා වෙඩි තබා ඝාතනය කිරීමේ සිද්ධිය සම්බන්ධයෙන් ප්‍රකාශයක් කරමිනි.

වැලිගම ප්‍රාදේශීය සභාවේ සභාපති ලසන්ත වික්‍රමසේකර මහතා වෙඩි ප්‍රහාරයට ලක්වී ඝාතනයට වෙලා. ඔහු ඝාතනය වෙලා තියෙන්නේ තමන්ගේ කාර්යාලයේ මහජන දිනය කරගෙන යද්දී. එතුමාගේ රාජකාරිය කරනකොට ඇවිල්ලා වෙඩි තියලා. මේක බරපතළ කාරණයක්.