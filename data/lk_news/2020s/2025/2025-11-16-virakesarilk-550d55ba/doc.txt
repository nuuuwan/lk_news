“வரி உயர்வின்றி விரிவான நிதி ஒழுங்கு” - 2026 பட்ஜெட்

2026ஆம் ஆண்டுக்கான தேசிய வரவுசெலவுத்திட்டம், நாட்டின் பொருளாதார அடித்தளத்தை மீண்டும் நிலைப்படுத்தும் நோக்கில் வடிவமைக்கப்பட்ட “மாற்றம் நோக்கிய நிதித் திட்டம்” எனலாம். வரி விகிதங்கள் மாற்றமின்றி தொடர்ந்தாலும், வரி விலக்கு வரம்பு குறைக்கப்பட்டதன் மூலம் சிறு மற்றும் நடுத்தர வணிகங்களும் (SMEs) இப்போது வரி அமைப்புக்குள் வருவது முக்கிய மாற்றமாகும். இதன் மூலம் அரசு, வரி சமநிலையைப் பேணியபடி வருவாய் அடித்தளத்தை விரிவுபடுத்தும் புதிய நடைமுறையைத் தொடங்கியுள்ளது. அதேசமயம், அரசு நிறுவனங்களின் பங்களிப்பு, டிஜிட்டல் மயமாக்கல் முயற்சிகள், வட–கிழக்கு மற்றும் மலையக அபிவிருத்திக்கான நிதி ஒதுக்கீடுகள் ஆகியவை “ஒன்றுபட்ட வளர்ச்சி” என்ற நோக்கத்தை தெளிவாக பிரதிபலிக்கின்றன.