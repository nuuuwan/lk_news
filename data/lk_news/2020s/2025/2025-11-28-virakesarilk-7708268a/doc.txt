கடினமான நேரத்தில் இலங்கைக்கு ஆதரவை வழங்க பாகிஸ்தான் உறுதி !

இலங்கையில் நிலவும் கடுமையான வானிலை மற்றும் சூறாவளி காரணமாக ஏற்பட்ட பாரிய அளவிலான சேதத்தினை முன்னிட்டு, இலங்கை அரசுக்கும் மக்களுக்கும் தனது ஆழ்ந்த இரங்கலையும் ஒற்றுமையுடன் கூடிய ஆதரவையும் பாகிஸ்தான் அரசாங்கமும் மக்களும் தெரிவித்துள்ளனர்.

பாகிஸ்தான் உயர்ஸ்தானிகர் மேஜர் ஜெனரல் (ஓய்வு) ஃபஹீம்–உல்–அசீஸ், பாகிஸ்தான் அரசின் சார்பில் வெளியிட்டுள்ள அறிக்கையில் மேலும் குறிப்பிடப்பட்டுள்ளதாவது,

உறவினர்களை இழந்தவர்களின் குடும்பங்களுக்கு ஆழ்ந்த அனுதாபங்கள் தெரிவித்துக்கொள்வதுடன், இடம்பெயர்ந்துள்ள ஆயிரக்கணக்கான குடிமக்களுக்கு ஆறுதலை தெரிவித்துக்கொள்கின்றோம்.

கடுமையான காலநிலை அசாதாரண சூழ்நிலைக்கு இலங்கை அதிகாரிகள் துரிதமாகவும் ஒருங்கிணைந்தவாறும் மேற்கொண்டு வரும் மீட்பு மற்றும் நிவாரண நடவடிக்கைகளை பாகிஸ்தான் அரசு பாராட்டுகின்றது.

பரஸ்பர மரியாதை மற்றும் வரலாற்று நட்புறவை அடிப்படையாகக் கொண்ட இலங்கையுடனான உறவை பாகிஸ்தான் மேலும் வலுப்படுத்துவதற்கும், இக்கடினமான நேரத்தில் இலங்கைக்கு முழு ஆதரவை வழங்குவதற்கும் உறுதியளித்துள்ளது.

இலங்கை ஒரு மீளுருவாக்க திறன் கொண்ட நாடு என்பதில் பாகிஸ்தான் நம்பிக்கை வெளியிட்டுள்ளதுடன், இக்கட்டான சூழ்நிலையை இலங்கை மக்களின் துணிச்சலாலும் ஒற்றுமையாலும் வெற்றிகரமாக கடந்து செல்ல முடியும் என அந்த அறிக்கையில் குறிப்பிடப்பட்டுள்ளது.