பொது எதிர்பார்ப்புக்களை கொண்ட பிரஜைகளை பிரிக்கவே முடியாது - சீனத்தூதுவர் தெரிவிப்பு

பொது எதிர்பார்ப்புக்கள் கொண்ட பிரஜைகள் எவரையும் மலைகளாலோ அல்லது கடல்கள்களாலோ பிரிக்க முடியாது என சீனக் கொள்கை குறிப்பிடுகிறது. அந்த வகையில் 2000 ஆண்டுகள் பழமையான வரலாற்று முக்கியத்துவமுடைய நட்பு நாடுகளாக இலங்கையும் சீனாவும் காணப்படுவதாக இலங்கைக்கான சீனத்தூதுவர் கி ஷென்ஹோங் தெரிவித்தார்.

சீன மக்கள் குடியரசு நிறுவப்பட்டதன் 76ஆவது ஆண்டு நிறைவை முன்னிட்டு வியாழக்கிழமை (25) கொழும்பு – சினமன் லைப் ஹோட்டலில் வரவேற்பு நிகழ்வொன்று ஏற்பாடு செய்யப்பட்டிருந்தது. இந்நிகழ்வில் கலந்து கொண்டு உரையாற்றிய போதே சீனத்தூதுவர் இதனைத் தெரிவித்தார்.

பொது எதிர்பார்ப்புக்கள் கொண்ட பிரஜைகள் எவரையும் மலைகளாலோ அல்லது கடல்கள்களாலோ பிரிக்க முடியாது என சீனக் கொள்கை குறிப்பிடுகிறது. சீனா - இலங்கைக்கு இடையில் 2000 ஆண்டுகளுக்கும் அதிக வரலாற்று ரீதியான நட்புறவு காணப்படுகிறது.

இவ்வாண்டு ஜனாதிபதி அநுரகுமார திஸாநாயக்க சீனாவுக்கு உத்தியோகபூர்வ விஜயம் செய்திருந்தார். இதன் போது இரு நாட்டு தலைவர்களுக்குமிடையில் இரு நாடுகளுக்குமிடையிலான பிணைப்புக்களை பலப்படுத்திக் கொள்வதற்கான இணக்கப்பாடுகள் எட்டப்பட்டடன. அதற்கமைய எதிர்காலத்திலும் இணைந்து செயற்படுவோம்.

இரண்டாயிரம் ஆண்டுகளுக்கும் மேலாக நீடித்து வரும் ஆழமாக வேரூன்றி செழித்து வரும் நட்புறவை வலியுறுத்தி, இலங்கை மீதான சீனாவின் உறுதிப்பாட்டை மீண்டும் உறுதிப்படுத்தினார்.

இவ்வாண்டு தொடக்கத்தில் ஜனாதிபதி அநுரகுமார திஸாநாயக்காவின் சீனாவுக்கான வெற்றிகரமான விஜயம் இருதரப்பு உறவுகளுக்கு புதிய மூலோபாய வழிகாட்டுதலை வழங்கியுள்ளதாகவும் சீனத்தூதுவர் இதன் போது எடுத்துரைத்தார்.

ஆண்டின் முதல் அரையாண்டில் 5.3 சதவீத மொத்த உள்நாட்டு உற்பத்தி வளர்ச்சியை சுட்டிக்காட்டி, சீனாவின் முன்னேற்றத்தை விவரித்ததுடன், உலகப் பொருளாதார ஸ்திரத்தன்மைக்கு சீனா ஒரு முக்கிய தூணாக இருப்பதையும் வலியுறுத்தினார். வளர்ச்சியடைந்து வரும் சீனா உலகிற்கு தொடர்ச்சியான உந்துதலையும் புதிய வாய்ப்புகளையும் வழங்குகின்றன.

உலக அமைதி மற்றும் மேம்பாட்டை ஊக்குவிப்பதில் ஒரு பாதை – ஒரு மண்டலம் முன்முயற்சி மற்றும் சீனாவின் உலகளாவிய முன்முயற்சிகளின் முக்கியத்துவத்தையும் அவர் மீண்டும் வலியுறுத்தினார். மக்களின் நிலையான நட்புறவுக்காக இலங்கையின் தேசிய புத்துயிர்ப்பை நோக்கிய பயணத்திற்கு சீனா தொடர்ந்து ஆதரவளிக்கும் என்றார்.