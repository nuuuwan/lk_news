2025 වසරේ මේ දක්වා වෙඩිතැබීම් 96ක් - මරණ 50යි තුවාල 53යි

ගෙවුණු පැය 12ක කාලය තුළ දිවයිනේ ප්‍රදේශ කිහිපයක සිදු වූ වෙඩිතැබීම් 4කින් එක් පුද්ගලයෙකු මියගොස් තවත් අයෙක් තුවාල ලබා තිබේ.

ඒ අනුව 2025 වසරේ මේ දක්වා කාලය තුළ සිදුවූ සමස්ත වෙඩිතැබීම් ගණන 96 දක්වා ඉහළ ගියේය.

ඉන් පුද්ගලයන් 50ක් ඝාතනය වී ඇති අතර, 53න් දෙනෙකු තුවාල ලබා ඇත.

ගත වූ පැය 12ක කාලයේ පළමු වෙඩිතැබීම ඊයේ (5) රාත්‍රී 11.45ට පමණ ග්‍රැන්ඩ්පාස් හිදී සිදු වූ අතර, එහිදී එක් පුද්ගලයෙකු ජීවිතක්ෂයට පත් විය.

එලෙස ඝතනය වූයේ හේෂාන් සලින්ද පුෂ්පකුමාර නම් 27 හැවිරිදි අදාළ තරුණයෙක්ය.

පොලීසිය සඳහන් කර සිටියේ, වෙඩි ප්‍රහාරය එල්ල වූ ස්ථානයට අදාළ පුද්ගලයා දුරකථන ඇමතුමක් ලබාදීගෙන්වා වෙඩිතැබීම සිදුකර ඇති බවය.

ඉන් අනනතුරුව අලුයම 1.40ට පමණ මරදාන, පංචිකාවත්ත ප්‍රදේශයේදී වෙඩිතැබීමක් වාර්තා විය.

එයද යතුරුපැදියකින් පැමිණි පුද්ගලයන් දෙදෙනෙකු විසින් සිදුකර ඇති බව පොලීසිය සඳහන් කළේය.

ඔහු මේ වනවිට කොළඹ ජාතික රෝහලේ හදිසි අනතුරු ඒකකයේ දැඩිසත්කාර ඒකකයේ ප්‍රතිකාර ලබමින් සිටී.

එලෙස තුවාල ලැබූ පුද්ගලයා සෙන්දිල් මෝහන් නම් 44 හැවිරිදි පංචිකාවත්ත ප්‍රදේශයේ පදිංචිකරුවෙක්ය.

ඔහු පංචිකාවත්ත නෙවිල් නම් සංවිධානාත්මක අපරාධකරුගේ සමීපතමයෙක් වන අතර, වෙඩිතැබීම කෙසෙල්වත්ත කවී නම් සංවිධානාත්මක අපරාධකරුගේ පාර්ශවය විසින් මෙහෙයවා ඇති බව පොලීසිය සැකකරයි.

නිවසකට යතුරු පැදියකින් පැමිණි පුද්ගලයන් දෙදෙනෙකු විසින් අද අලුයම 1.30ට පමණ එම වෙඩිතැබීමක් සිදුකර පලාගොස් තිබුණි.

පොලීසිය පැවසුවේ මිලිමීටර 9 වර්ගයේ ගිනිඅවියකින් එක් වෙඩි ප්‍රහාරයක් පමණක් එල්ල කර පලාගොස් ඇති බවය.

ඉන් කිසිවෙකුටත් තුවාල සිදුව නොමැති අතර පෞද්ගලික ආරවුලක් හේතුවෙන් එම වෙඩිතැබීම සිදුව ඇති බව  පොලීසිය සඳහන් කළේය.

අද පෙරවරුවේ සිදු වූ අනෙක් වෙඩිතැබීම අලුබෝමුල්ල, සඳගලවත්ත ප්‍රදේශයේ සිදුවිය.

වෙළෙඳසැලක් හිමි කාන්තාවක් ඉලක්ක කර අද උදෑසන 9.45ට පමණ එම වෙඩිතැබීමක් සිදුවිය.

ඉන් ඇයට කිසිඳු හානියක් සිදුව නොමැති අතර, වෙඩිතැබීමට හේතුව ද අනාවරණ වී නොමැත.