மார்பகப் புற்றுநோயினால் நாளொன்றுக்கு 3 பெண்களை இழக்கிறோம் - அதிர்ச்சி தரும் நிலைவரம்!

மார்பகப் புற்றுநோயைக் கண்டறிய ஒவ்வொரு மாதமும் தாமாகவே மார்பகத்தை இரண்டு நிமிடங்கள் பரிசோதனை செய்துகொள்வது கட்டாயம். இது உயிர்களைக் காப்பாற்றும். அத்துடன் ஆண்டுக்கு ஒரு முறை மருத்துவப் பரிசோதனை அவசியம். 40 வயதிற்குப் பிறகு மேமோகிராம் (Mammogram) பரிசோதனை செய்துகொள்ள வேண்டும். 35 வயது மற்றும் 45 வயதுப் பிரிவினர் சுகாதார வைத்திய அதிகாரி அலுவலகங்களில் உள்ள சுகவனிதையர் கிளினிக்கில் (Well Women Clinic) ஆண்டுதோறும் இலவசப் பரிசோதனை செய்யலாம். ஆரோக்கியமான உணவுமுறை, சீரான உடற்பயிற்சி செய்யவேண்டும்.  மதுப்பழக்கம் மற்றும் புகைப்பிடிப்பை தவிர்த்தல் ஆகியவை புற்றுநோயின் அபாயத்தைக் குறைக்கும்.