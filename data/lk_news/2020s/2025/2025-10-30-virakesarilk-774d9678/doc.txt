அதிவேக நெடுஞ்சாலையின் பாதுகாப்பு நடவடிக்கைகளை "ரக்னா” லங்காவிடம் ஒப்படைக்கத் திட்டம்

நாட்டின் அதிவேக நெடுஞ்சாலையின் பாதுகாப்பு நடவடிக்கைகளை "ரக்னா” லங்கா பாதுகாப்பு நிறுவனத்திடம் ஒப்படைக்க பாதுகாப்பு அமைச்சு கவனம் செலுத்தியுள்ளது.

அதனை நடைமுறைப்படுத்துவதற்கான சாத்தியக்கூறுகளை ஆராய்வதற்காக அண்மையில் சிறப்புக் கலந்துரையாடல் நடைபெற்றுள்ளதாக பாதுகாப்பு அமைச்சு தெரிவித்துள்ளது.

நாட்டின் அதிவேக நெடுஞ்சாலையின் வலையமைப்பின் ஒட்டுமொத்த பாதுகாப்பு மற்றும் செயல்திறனை மேம்படுத்துவதற்கும், தற்போதுள்ள பாதுகாப்பு கட்டமைப்பை மதிப்பிடுவதற்கும் "ரக்னா" லங்கா பாதுகாப்பு நிறுவனத்தின் செயற்பாட்டு நிபுணத்துவத்தை எவ்வாறு பயன்படுத்தலாம் என்பதை மதிப்பிடுவதற்கும் கலந்துரையாடல்கள் நடத்தப்பட்டன.

ஓய்வுபெற்ற பாதுகாப்பு துணை அமைச்சர் மேஜர் ஜெனரல் அருண ஜெயசேகர மற்றும் ஓய்வுபெற்ற பாதுகாப்பு செயலாளர் எயார் வைஸ் மார்ஷல் சம்பத் துய்யகொண்டா ஆகியோரின் தலைமையில் இந்தக் கலந்துரையாடல்கள் நடைபெற்றதாகத் தெரிவிக்கப்படுகிறது.

ஓய்வுபெற்ற போர்வீரர்களுக்கான ஓய்வூதிய முறை மற்றும் நாட்டிற்காக உயிர்த் தியாகம் செய்த போர்வீரர்களின் குடும்பங்களில் உள்ள விதவைகள் மற்றும் பெற்றோரை இழந்த பிள்ளைகளுக்கான ஓய்வூதியத் திட்டத்துடன் தொடர்புடைய பிரச்சினைகள் குறித்தும் கவனம் செலுத்தப்பட்டது.

ஓய்வூதிய திணைக்களம் மற்றும் அதனுடன் தொடர்புடைய அமைச்சுக்களின் அதிகாரிகள் நிர்வாக சவால்களை மதிப்பாய்வு செய்ததாகவும், சம்பந்தப்பட்ட பயனாளிகளுக்கு சலுகைகள் உடனடியாக வழங்கப்படுவதை உறுதி செய்வதற்கான திட்டத்தைத் தயாரிக்க தேவையான நடவடிக்கைகள் எடுக்கப்பட்டுள்ளதாகவும் பாதுகாப்பு அமைச்சு தெரிவித்துள்ளது.