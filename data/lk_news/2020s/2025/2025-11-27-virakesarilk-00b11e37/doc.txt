சமத்துவக் கட்சி அலுவலகத்தில் மாவீரர் நாள் நிகழ்வு

கிளிநொச்சி சமத்துவக் கட்சி அலுவலகத்தில் வியாழக்கிழமை (நவ.27) முன்னாள் போராளிகளின் ஏற்பாட்டில் மாவீரர் நாள் நிகழ்வுகள் உணர்வுபூர்வமாக இடம்பெற்றுள்ளன.

கட்சியின் மாவட்ட அமைப்பாளரும், முன்னாள் அரசியல்துறை போராளியுமான வேங்கை தலைமையில் இடம்பெற்ற மாவீரர் நாள் நிகழ்வில் மாவீரர்களான ஓளிவேங்கை மற்றும் ஓளியழகு ஆகியோரின் தாயார் பொதுச்சுடரை ஏற்றி வைக்க ஏனைய சுடர்களும் ஏற்றப்பட்டு மலர் அஞ்சலி செலுத்தப்பட்டது மண்ணுக்காய் மரணித்தவர்கள் நினைவு கூறப்பட்டனர்.

இந் நிகழ்வில் முன்னாள் பாராளுமன்ற உறுப்பினர் மு.சந்திரகுமார், கட்சியின் அமைப்பாளர்கள், முன்னாள் போராளிகள், மாவீரர்களின் பெற்றோர் உரித்துடையோர் கலந்துகொண்டனர்.