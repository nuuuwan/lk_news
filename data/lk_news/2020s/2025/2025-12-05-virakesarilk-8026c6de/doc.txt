அளுத்கம - மொரகல்ல பகுதியில் விபத்து: ஒருவர் உயிரிழப்பு!

அளுத்கம பொலிஸ் பிரிவிற்குட்பட்ட காலி - கொழும்பு பிரதான வீதியின் மொரகல்ல பகுதியில், இடம்பெற்ற வீதிவிபத்தில் ஒருவர் உயிரிழந்துள்ளார்.

அளுத்கமவிலிருந்து பேருவளை நோக்கிச் சென்ற மோட்டார் சைக்கிள், வீதியைக் கடக்கும் பாதசாரி மீது மோதியதில் இந்த விபத்து நேர்ந்துள்ளது.

அதேநேரம், மோட்டார் சைக்கிள் ஓட்டுநர் காயமடைந்து நாகொடை வைத்தியசாலையில் சிகிச்சை பெற்று வருகிறார்.

சம்பவத்தில் உயிரிழந்தவர் பேருவளை, மொரகல்ல பகுதியைச் சேர்ந்த 71 வயதுடையவர் என தெரியவந்துள்ளது.

சடலம் நாகொடை வைத்தியசாலையில் வைக்கப்பட்டுள்ளதுடன், அளுத்கம பொலிஸார் மேலதிக விசாரணைகளை மேற்கொண்டு வருகின்றனர்.