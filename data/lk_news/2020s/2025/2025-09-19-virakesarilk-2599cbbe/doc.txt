இலங்கை அணியுடன் நாளை இணையும் துனித் வெல்லாலகே

இலங்கை கிரிக்கெட் அணியின் இளம் சகலதுறை ஆட்டக்காரரான துனித் வெல்லாலகே, தனது தந்தையின் திடீர் மறைவையடுத்து நாட்டுக்கு திரும்பிய நிலையில், இன்று வெள்ளிக்கிழமை (19) இரவு டுபாய் புறப்பட்டு அணியுடன் மீண்டும் இணைவதாக இலங்கை கிரிக்கெட் சபை அறிவித்துள்ளது.

ஆசிய கிண்ணத் தொடரில் அபுதாபியில் ஆப்கானிஸ்தானுக்கு எதிராக போட்டியில் விளையாடிய பிறகு, தந்தை சுரங்க வெல்லாலகே (54) மாரடைப்பால் காலமான செய்தியை அறிந்த துனித் உடனடியாக இலங்கைக்கு திரும்பினார்.

இன்று 19ஆம் திகதி வெள்ளிக்கிழமை காலை பண்டாரநாயக்க சர்வதேச விமான நிலையம் வந்தடைந்த அவர், தந்தைக்கு இறுதி அஞ்சலி செலுத்திய பின், சூப்பர் 4 சுற்றுக்கான போட்டிக்காக அணியில் மீண்டும் இணைகிறார்.

இலங்கை அணி இன்று வெள்ளிக்கிழமை (19) இரவு டுபாய் செல்கிறது. அங்கு சனிக்கிழமை (20) பங்களாதேஷுக்கு எதிரான முக்கிய போட்டியில் இலங்கை அணி விளையாடவுள்ளது.

இளம் சகலதுறை ஆட்டக்காரரான துனித் வெல்லாலகே தந்தையான சுரங்க வெல்லாலகே முன்னாள் பாடசாலை கிரிக்கெட் வீரர் என்பது குறிப்பிடத்தக்கது.