இலவசமாக திரையிடப்படும் The Wolf’s Call (Le Chant du Loup) பிரெஞ்சு திரைப்படம்

2019 ஆம் ஆண்டு Antonin Baudry யினால் இயக்கப்பட்ட The Wolf’s Call (Le Chant du Loup) திரைப்படம் 2025 நவம்பர் மாதம் 29ஆம் திகதி சனிக்கிழமை மாலை 3:00 மணிக்கு கொழும்பு PVR லும், டிசம்பர் 3ஆம் திகதி புதன்கிழமை மாலை 5:00 மணிக்கு மாத்தறை Skylight Cinemaவிலும் மற்றும் டிசம்பர் 12ஆம் திகதி கண்டி KCC Multiplex யிலும் ஆங்கில உப தலைப்புகளுடன் திரையிடப்படுகின்றது. இந்த திரைப்படத்தைப் பார்வையிட அனைத்து காட்சிகளும் இலவசம் என்பதுடன் அனைவருக்கும் அனுமதி வழங்கப்பட்டுள்ளது.

பிரெஞ்சு அணுசக்தி நீர்மூழ்கி கப்பலுடன் நீருக்கடியில் மூழ்கி சிலிர்ப்பூட்டும் தனித்துவமான சினிமா அனுபவங்களை பெற்று ரசிக்க, இலங்கை மற்றும் மாலைத்தீவுக்கான பிரெஞ்சு தூதரகம் உங்களை அழைக்கின்றது.

2025 கலாசார நிகழ்வுகளின் ஓர் அங்கமாக கடந்த வருடத்தில் வெளிவந்த மிகச்சிறந்த பிரெஞ்சு திரைப்படங்களில் ஒன்றை திரையிடுவதில் இலங்கைக்கான பிரெஞ்சு தூதரகம் மகிழ்ச்சியடைகிறது.

Antonin Baudry யின் Le Chant du Loup (The Wolf’s Call) படைப்பை கண்டு ரசிக்க வருமாறு சினிமா விரும்பிகள், திகில் அனுபவ பிரியர்கள், நீருக்கடியிலான காட்சிப்படங்களை விரும்பும் ரசிகர்கள் மற்றும் ஆர்வமுள்ளவர்கள் அனைவரையும் அழைகின்றோம்.

கொழும்பு, மாத்தறை மற்றும் கண்டியில் சகலத் திரைகளில் திரையிடப்படுகின்றது. இவ்வருடம் சமுத்திரம் பற்றிய விடயமே உலகின் கவனத்தை ஈர்த்துக்கொண்டுள்ளது.

கடந்த ஜூன் மாதம் கோஸ்டாரிக்காவுடன் இணைந்து ஐக்கிய நாடுகள் சபையின் மூன்றாவது சமுத்திர மாநாட்டை (UNOC3) நீஸ் நகரில் பிரான்ஸ் நடத்தியிருக்கின்றது. நிலை பேண்தகு வளர்ச்சிக்கிணங்க 14 (SDG 14) சர்வதேச தலைவர்கள், விஞ்ஞானிகள் மற்றும் சிவில் சமூகங்களை கூட்டிணைத்து சமுத்திர பாதுகாப்பை ஊக்குவித்தலையும், கடல் வளங்களை பாதுகாத்தலையும் மற்றும் நிலையான முறையில் பயன்படுத்தலையும் இம்மாநாடு நோக்கமாக கொண்டிருந்தது.

UNOC3 இந்நிலவரங்களுக்குப் பின்னர் 16.09.2025 திகதியன்று உயிர்பெற்ற பெருங்கடல் பாதுகாப்புக்கான ஒப்பந்தத்தினை (BBNJ) இலங்கை அங்கீகரித்தது, இது தேசிய அதிகார வரம்பிற்கு அப்பாற்பட்ட பகுதிகளில் கடல் பல்லுயிர் பெருக்கத்தைப் பாதுகாப்பதற்கும் கடல் மரபணு வளங்களை சமமாகப் பகிர்ந்து கொள்வதற்கும் விதிகளை நிறுவும் ஒரு முக்கிய ஒப்பந்தமாகும்.

சமுத்திர பாதுகாப்பை மேம்படுத்துவதற்காக இந்து சமுத்திரத்தின் இரு நாடுகள் என்றடிப்படையில் பிரான்ஸ் மற்றும் இலங்கை கடந்த டிசம்பர் மாதம் சமுத்திர கற்கைகளுக்கான பிராந்திய நிலையத்தை (RCMS) இலங்கையில் திறந்து வைத்தது.

சமுத்திரம் நம் அனைவரையும் வளர்க்கின்றது, பாதுகாக்கின்றது, இணைக்கின்றது மற்றும் ஊக்குவிக்கின்றது. அறிவியல், கலாசாரம் மற்றும் கலைகள், சினிமா போன்றவற்றினூடாக நாம் விழிப்புணர்வை ஏற்படுத்தலாம், உணர்ச்சிகளைத் தூண்டலாம் மற்றும் நிலையான எதிர்காலத்திற்கான செயல்களைத் தூண்டலாம்.

இதனடிப்படையில் பிரெஞ்சு தூதரகம் Le Chant du Loup என்ற திரைப்படத்தை இலங்கை ரசிகர்களுக்காக தெரிவு செய்துள்ளது. நீருக்கடியில் நடக்கும் திகில் சந்தர்ப்பங்கள், சிரிய கடற்கரையில் ஆபத்து நிறைந்த நடவடிக்கை பயணத்தின் போது ஒரு பிரெஞ்சு அணுசக்தி நீர்மூழ்கிக் கப்பலுக்குள் பார்வையாளர்களை மூழ்கடிக்கிறது இத்திரைப்படம்.

ஒரு இளம் ஒலிப் போர் நிபுணரான ஆபின், ஒர் அச்சுறுத்தும் ஒலியைக் கண்டறிய போராடும்போது, குழுவினரின் தலைவிதி அவரது காதுகளில்தான் உள்ளது. மிகை யதார்த்தம், கண்கவர் பதற்றம் மற்றும் கவிதை மர்மம் ஆகியவற்றைக் கலந்து, Le Chant du Loup கடலுக்கடியில் ஒரு தீவிரமான மற்றும் ஆழமான சினிமா பயணத்தை ரசிக்க வைக்கின்றது.

இத்திரைப்படம் பிரான்சில் மிகப்பெரிய பாக்ஸ் ஆபிஸ் மற்றும் விமர்சன வெற்றியைப் பெற்றது, 1.5 மில்லியனுக்கும் அதிகமான ரசிகர்களை திரையரங்குகளில் ஈர்த்ததுடன் 2020 இல் சீசர் விருதையும் வென்றது.

14 வயதுக்கு மேற்பட்டவர்களுக்கு மிகவும் பொருத்தமானது. உங்கள் இருக்கையை உறுதி செய்துகொள்வதற்காக இந்த இணைப்பை தொடரவும். https://lk.ambafrance.org/Join-us-for-a-free-French-film