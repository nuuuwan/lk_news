බස් රථයෙන් ඇදවැටී තරුණයෙකු මරුට

පොලීසිය සඳහන් කළේ ඊයේ (18) රාත්‍රී කාලයේ කිලිනොච්චිය පොලිස් වසමේ උරුත්තිපුරම් මාර්ගයේ 8 ඇල ප්‍රදේශයේදී අරවියර් නගර් දෙස සිට උරුත්තිපුරම් දෙසට ධාවනය වූ බස් රථයකින් මගියෙකු ඇද වැටී ඇති බවය.

අනතුරින් තුවාල ලැබූ මගියා කිලිනොච්චිය රෝහලට ඇතුළත් කිරීමෙන් පසු මියගොස් ඇත.

මෙලෙස මියගොස් ඇත්තේ වයස අවුරුදු 26ක් වූ උරිත්තිපුරම් ප්‍රදේශයේ පදිංචිකරුවෙකි.

ඇගළුම් ආයතනයක සේවකයින් පිරිසක් ප්‍රවාහනය කරමින් සිටි බස් රථයකින් ඇද වැටී මෙම අනතුර සිදුවී ඇති අතර බස් රථයේ රියදුරු අත්අඩංගුවට ගෙන තිබේ.