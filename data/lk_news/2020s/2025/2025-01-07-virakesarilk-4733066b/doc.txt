அரசாங்க நிதிக்குழுவுக்கு உறுப்பினர்கள் நியமனம்

அரசாங்க நிதிக் குழுவுக்கு புதிய உறுப்பினர்கள் நியமிக்கப்பட்டுள்ளதாக சபாநாயகர் ஜகத் விக்ரமரத்ன தெரிவித்தார்.

புதிய வருடத்தின் முதலாவது பாராளுமன்ற அமர்வு  இன்று செவ்வாய்க்கிழமை (07) காலை செவ்வாய்க்கிழமை சபாநாயகர் ஜகத் விக்ரமரத்ன தலைமையில் கூடியது. பிரதான நடவடிக்கையாக சபாநாயகரின் அறிவிப்பு இடம்பெற்றது.

அதன்போதே அரசாங்க நிதிக்குழுவுக்கு பின்வரும் உறுப்பினர்கள் தெரிவு செய்யப்படுள்ளதாக சபாநாயகர் சபைக்கு அறிவிப்பு செய்தார்.

அதற்கிணங்க பாராளுமன்ற உறுப்பினர்களான  சாணக்கியன் ராசமாணிக்கம்,சதுரங்க அபேசிங்க, கலாநிதி கௌசல்யா ஆரியரத்ன, அர்கம் இல்யாஸ் ஆகியோர் நியமிக்கப்பட்டுள்ளனர்.

இதேவேளை,அரசாங்க நிதிக் குழுவின் தலைவராக ஐக்கிய மக்கள் சக்தியின் பாராளுமன்ற உறுப்பினர் ஹர்ஷ டி சில்வா ஏற்கனவே நியமிக்கப்பட்டுள்ளமை குறிப்பிடத்தக்கதாகும்.