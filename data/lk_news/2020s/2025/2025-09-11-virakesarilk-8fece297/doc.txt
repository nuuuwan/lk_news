நேபாளத்தில் உள்ள இலங்கையர்கள் குறித்து வெளிவிவகார அமைச்சின் அறிக்கை!

நேபாளத்தில் நடந்து வரும் மோதல்கள் காரணமாக எந்த இலங்கையர்களும் காயமடைந்ததாகவோ அல்லது பாதிக்கப்பட்டதாகவோ எந்த தகவலும் இல்லை என வெளிவிவகார அமைச்சு தெரிவித்துள்ளது.

நேபாளத்தின் காத்மாண்டுவில் உள்ள இலங்கை தூதரகம் வழங்கிய புதுப்பிக்கப்பட்ட தகவலுக்கமைய, இன்று வியாழக்கிழமை (11) நிலவரப்படி நேபாளத்தில் உள்ள இலங்கையர்களின் எண்ணிக்கை 109 என அமைச்சு குறிப்பிட்டுள்ளது.

மேலும் இலங்கையர்களுக்கு தேவையான உதவிகளை வழங்க நேபாளத்தின் காத்மாண்டுவில் உள்ள இலங்கை தூதரகம் தொடர்ந்தும் விழிப்புடன் உள்ளது என தெரிவித்துள்ளது.

இது தொடர்பான தகவல்களை இலங்கை தூதரகம் மற்றும் பல சமூக உறுப்பினர்களுடன் வெளிவிவகார அமைச்சு தொடர்ந்தும் புதுப்பித்து வருவதாக, குறிப்பிட்டுள்ளது.