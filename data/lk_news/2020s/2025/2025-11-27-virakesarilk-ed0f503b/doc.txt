வவுனியாவில் சில பகுதிகள் வெள்ளத்தில மூழ்கியது

வவுனியா களுக்குன்னம்மடுவ மற்றும் குறுதுபிட்டிய பகுதிகளில் வெள்ளநீரால் மூழ்கியுள்ளதாக மாவட்ட அனர்த்த மேலாண்மை மையம் தெரிவித்துள்ளது.

களுக்குன்னம்மடுவா குளம் நிரம்பி வழிவதால் அதன் நீர் சாலையை கடந்து செல்கிறது என்றும் மாவட்ட அனர்த்த மேலாண்மை மையம் கூறியுள்ளது.

வீதியை கடந்து நீர் ஓடுவதால் வாகனப் போக்குவரத்து பாதிக்கப்பட்டுள்ளதுடன், மழை அதிகரித்தால் சாலை வழியாக வாகனப் போக்குவரத்தை முற்றிலும் நிறுத்த வேண்டிய நிலை ஏற்படும் வாய்ப்புள்ளதாகவும் அவர்கள் தெரிவித்துள்ளனர்.

வவுனியா மாவட்டத்தில் நிலவும் வெள்ளப் பிரச்சினை காரணமாக பல தாழ்வான பகுதிகள் நீரில் மூழ்கியுள்ளன. மேலும், வவுனியா நெடுங்கேணி பிராந்திய மருத்துவமனையும் நீரில் மூழ்கியுள்ளது எனவும் மாவட்ட அனர்த்த மேலாண்மை மையம் தெரிவித்துள்ளது.

தாழ்வான பகுதிகளில் வசிக்கும் பொதுமக்கள் மிகுந்த எச்சரிக்கையுடன் இருக்குமாறு அனர்த்த மேலாண்மை மையம் கேட்டுக்கொண்டுள்ளது.