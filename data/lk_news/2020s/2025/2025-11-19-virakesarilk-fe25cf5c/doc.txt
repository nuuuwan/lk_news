செலான் வங்கி 2025 மூன்றாம் காலாண்டில்  ரூ.8.33 பில்லியனை வரிக்குப் பின்னரான இலாபமாக  PETRULLATHU

வருமான வரிக்கு முன்னரான இலாபம் - ரூ. 12,809 மில்லியன் 20.75% ஆல் அதிகரிப்பு

வரிக்குப் பின்னரான இலாபம் - ரூ. 8,327 மில்லியன் 26.30% ஆல் அதிகரிப்பு

செலான் வங்கி 2025ஆம் ஆண்டின் மூன்றாவது காலாண்டில் வருமான வரிக்கு முன்னரான இலாபமாக (PBT) ரூ. 12,809 மில்லியனை பதிவு செய்தது. இது 2024ஆம் ஆண்டின் மூன்றாவது காலாண்டில் ரூ. 10,608 மில்லியனிலிருந்து 20.75% வளர்ச்சியைக் காட்டுகிறது.

2025 செப்டெம்பர் 30 ஆம் திகதியுடன் முடிவடைந்த 9 மாதங்களில், செலான் வங்கி வரிக்குப் பின்னரான இலாபமாக ரூ. 8,327 மில்லியனை பதிவு செய்தது. இது 2024ஆம் ஆண்டின் இதே காலப்பகுதியில் பதிவு செய்யப்பட்ட ரூ. 6,593 மில்லியனுடன் ஒப்பிடும்போது 26.30% வளர்ச்சியாகும்.

முடிவடைந்த 9 மாதங்களில் நிகர வட்டி வருமானம் ரூ. 27,262 மில்லியனில் இருந்து ரூ. 27,057 மில்லியனாகக் குறைந்துள்ளது. இது முன்னைய ஆண்டை விட 0.75% குறைவாகும். இது சந்தை வட்டி வீதங்களில் ஏற்பட்ட குறைப்பு மற்றும் கடன்கள் மற்றும் வைப்புத்தொகைகளை மறுமதிப்பீடு செய்ததன் காரணமாக ஏற்பட்டது.

வங்கியின் நிகர வட்டி மிகை (NIM) 2024இல் 4.90% இலிருந்து 2025இன் மூன்றாவது காலாண்டில் 4.48% ஆகக் குறைந்துள்ளது. 2025 ஆம் ஆண்டின் மூன்றாம் காலாண்டில் வங்கியின் நிகர கட்டண அடிப்படையிலான வருமானம் ரூ. 5,829 மில்லியனில் இருந்து ரூ. 6,761 மில்லியனாக 15.99% வளர்ச்சியைப் பதிவு செய்துள்ளது.

இந்த வளர்ச்சிக்கு முக்கியமாக அட்டைகள், பணம் அனுப்புதல், வர்த்தகம் மற்றும் பிற நிதிச் சேவைகளிலிருந்து வரும் கட்டண வருமானம் என்பவை காரணிகளாக அமைந்தது.