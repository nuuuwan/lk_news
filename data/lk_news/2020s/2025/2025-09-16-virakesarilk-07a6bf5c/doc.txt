பிரித்தானியாவிற்கான இலங்கை உயர்ஸ்தானிகர் பொதுச் சபை சபாநாயகருடன் சந்திப்பு

பிரித்தானியாவிற்கான இலங்கை உயர்ஸ்தானிகர் நிமல் சேனாதீர, அண்மையில் பொதுச் சபை சபாநாயகர் சேர் லிண்ட்சே ஹோயலை சந்தித்து முக்கிய விடயங்கள் தொடர்பில் கலந்துரையாடியுள்ளார். சபாநாயகர் சேர் லிண்ட்சே, உயர்ஸ்தானிகர் சேனாதீரவுக்கிடையிலான இந்தச் சந்திப்பை நினைவுகூரும் வகையில், பொதுச் சபை கட்டிடத்தின் முன் இலங்கை தேசியக்கொடி ஏற்றப்பட்டது, இது ஒரு அடையாளபூர்வமான சைகையாகும் என பிரித்தானியாவிலுள்ள இலங்கை உயர்ஸ்தானிகரகம் தெரிவித்துள்ளது.

வர்த்தகம்இ முதலீடுஇ இ சுற்றுலாஇ கல்வி மற்றும் இரு நாட்டு மக்களுக்கிடையேயான உறவுகள் போன்ற முக்கிய துறைகளில் இலங்கை - பிரித்தானிய இருதரப்பு உறவுகளை வலுப்படுத்துவது குறித்து இருவருக்கிடையில் கலந்துரையாடப்பட்டதாக இலங்கை உயர்ஸ்தானிகரகம் மேலும் தெரிவித்துள்ளது.

உயர்ஸ்தானிகர் சேனாதீர, எம்.பி. யாஸ்மின் குரேஷி தலைமையிலான பிரித்தானிய பாராளுமன்றக் குழுவினரின் அண்மைய இலங்கை விஜயத்தை நினைவுகூர்ந்து, இரு நாடுகளுக்கிடையேயான தொடர்ச்சியான பாராளுமன்ற ஒத்துழைப்பு குறித்தும் சபாநாயகருக்கு விளக்கினார்.

சந்திப்பு ஒரு நேர்மறையான குறிப்புடன் முடிவடைந்ததாக தெரிவிக்கப்பட்டுள்ளது. இலங்கைக்கும் பிரித்தானியாவிற்கும் இடையிலான நீண்டகால நட்புறவை மேலும் பலப்படுத்துவதற்கான தமது அர்ப்பணிப்பை இரு தரப்பினரும் மீண்டும் உறுதிப்படுத்தியதாக இலங்கை உயர்ஸ்தானிகரகம் மேலும் தெரிவித்துள்ளது.