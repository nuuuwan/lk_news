‘தூய்மையான இலங்கை’க்கு எதிராக ​பணிப்புறக்கணிப்பு?

தனியார் பேரூந்துகளுக்கு இடையூறு ஏற்படுத்துவதாக குற்றம் சுமத்தி, அரசாங்கத்தின் ‘தூய்மையான இலங்கை’ வேலைத்திட்டத்தின் கீழ் பஸ் உரிமையாளர்கள் பணிப்புறக்கணிப்புக்கு தயாராகி வருவதாக தனியார் பஸ் சங்கங்கள் ஞாயிற்றுக்கிழமை (5) பிற்பகல் தெரிவித்தன.

இந்த அவலநிலையை வேலைநிறுத்தம் இன்றி சமாளிக்க பொலிஸ் மா அதிபரிடம் பேச்சுவார்த்தை நடத்துமாறு கோரிய போதிலும் இதுவரையில் பேச்சுவார்த்தைக்கு சந்தர்ப்பம் கிடைக்கவில்லை எனவும் அந்த சந்தர்ப்பம்   அடுத்த சில நாட்களில். கிடைக்குமென நம்புவதாகவும் தனியார் பஸ் சங்கத்தின் தலைவர் ஒருவர் தெரிவித்தார்.

பேருந்துகளின் துணைக்கருவிகளை பொலிஸார் அண்மைய நாட்களில் கையாளும் விதம் மற்றும் பல விடயங்கள் தொடர்பில் பேருந்து சாரதிகள் மற்றும் உதவியாளர்கள் மத்தியில் கடும் எதிர்ப்பு காணப்படுவதாகவும் பேருந்து சங்கங்களின் எதிர்ப்பை கட்டுப்படுத்த முடியாத நிலை ஏற்பட்டுள்ளதாகவும் தலைவர் தெரிவித்தார்.

பஸ் வேலை நிறுத்தம் செய்யாமல் இப்பிரச்சினைகளுக்கு தீர்வு காண முயற்சிப்பதாக தெரிவித்த பஸ் சங்க தலைவர், எதிர்வரும் புதன்கிழமைக்குள் இப்பிரச்சினைக்கு நிரந்தர தீர்வை அரசாங்கம் வழங்காவிட்டால் கடும் நடவடிக்கை எடுப்பதாகவும் குறிப்பிட்டார்.

பேருந்துகள் நிறுத்தப்படும் இடங்களுக்கு பொலிஸாரும் வந்து அதில் பொருத்தப்பட்டுள்ள உபகரணங்களை சோதனை செய்வதாகவும், அதில் பல துணைக்கருவிகளை ஏற்கனவே உள்ள அரசுகளுக்கு பணம் கொடுத்து பொருத்தியதாகவும் பேருந்து ஊழியர்கள் கூறுகின்றனர்.