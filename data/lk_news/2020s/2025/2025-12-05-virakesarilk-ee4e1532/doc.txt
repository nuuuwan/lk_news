டித்வா ' சூறாவளியும் இந்திய, இலங்கை உறவுகளும் ; அயலகத்தில் இராஜதந்திரத்துக்கான வழிகாட்டி

ஐ.என். எஸ். விக்ராந்த் ( முன்னர் எச்.எம்.எஸ். ஹேர்கியூலிஸ் ) கொழும்பு துறைமுகத்துக்கு 1970 களில் விசேடமாக வருகைதந்தபோது எனது தந்தையாருடன் அதில் நான்  ஏறியது நன்றாக நினைவிருக்கிறது. அன்று சிறுவனாக இருந்த எனக்கு மாதிரி  விமானங்கள், கப்பல்கள் குறிப்பாக விமானந்தாங்கி கப்பல்களை வடிவமைப்பது விருப்பமான பொழுதுபோக்காக இருந்தது. விக்கராந்தில் அன்று எனக்கு கிடைத்த அனுபவம் மறக்க முடியாதது. ஒரு விமானந்தாங்கி கப்பலில் நான் ஏறியது அதுவே முதற்தடவையாகும். உருக்கினாலான அந்த பிரமாண்டமான கப்பல் எனது மனதைக் கவர்ந்ததுடன் வியப்பையும் தந்தது.