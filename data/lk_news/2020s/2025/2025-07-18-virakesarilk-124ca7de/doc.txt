யாழில் பாடசாலை அதிபர்களுக்கான பயிற்சி செயலமர்வு

பாடசாலை மாணவர் தூதுவர் தேசிய நிகழ்ச்சித் திட்டத்தின் கீழ், பதிவு செய்யப்பட்ட பாடசாலை அதிபர்களுக்கான பயிற்சி செயலமர்வு வெள்ளிக்கிழமை (18) யாழ்ப்பாணம் மாவட்ட செயலக மாநாட்டு மண்டபத்தில் இடம்பெற்றது.

இச்செயலமர்வின் பிரதான நோக்கம், பாடசாலைகளில் மாணவர்களுக்கு ஏற்படும் பிரச்சினைகளை அடையாளம் காண்பதுடன், அவர்களை உளநிலை நெருக்கடிகளிலிருந்து பாதுகாக்கும் வழிமுறைகளை அறிந்து செயல்படுவதாகவும், இது ஆசிரியர்கள், அதிபர்கள் மற்றும் சமூகத்தின் ஒட்டுமொத்த பொறுப்பாக இருப்பதாகவும் குறிப்பிட்டார்.

மேலும், மாணவர்களுடன் நேர்மறையான அணுகுமுறையுடன் நடந்து கொள்ள வேண்டும் என்பதையும், கல்வி நிலையங்களில் ஆரோக்கியமான சூழலை உருவாக்க அனைவரும் பங்களிக்க வேண்டியதற்கான அவசியத்தையும் அவர் வலியுறுத்தினார்.

இச்செயலமர்வில் யாழ்ப்பாணம் போதனா வைத்தியசாலையின் உளமருத்துவ நிபுணர் வைத்திய கலாநிதி எஸ். சிவதாஸ், மனித உரிமைகள் ஆணைக்குழுவின் பிராந்திய ஆணையாளர் ரி. கனகராஜ் மற்றும் பிரதேச சிறுவர் பாதுகாப்பு உத்தியோகத்தர் இ. ரவிராஜ் ஆகியோர் வளவாளர்களாகக் கலந்து கொண்டு, மாணவர்களின் உளவியல் நலன், உரிமைகள் மற்றும் பாதுகாப்பு குறித்த பல்வேறு அம்சங்களை விளக்கி கருத்துரைகள் வழங்கினர்.

செயலமர்வில் மாவட்டம் மற்றும் பிரதேசத்தை சேர்ந்த பாடசாலை அதிபர்கள், ஆசிரியர்கள், சிறுவர் பாதுகாப்பு உத்தியோகத்தர்கள் என பலரும் கலந்துகொண்டனர்.