சம்பூரில் விபத்து ; ஐவர் படுகாயம்!

சம்பூர் பொலிஸ் பிரிவிலுள்ள கணேசபுரம் பகுதியில் இரண்டு மோட்டார் சைக்கிள்கள் நேருக்குநேர் மோதியதில் ஐவர் படுகாயமடைந்து மூதூர் ஆதார வைத்தியசாலையில் அனுமதிக்கப்பட்டுள்ளதாக சம்பூர் பொலிஸார் தெரிவித்தனர்.

காயமடைந்த  மூவர் அவசர நோயாளர் காவு வண்டி மூலமும் இருவர் முச்சக்கரவண்டியிலும் மூதூர் ஆதார வைத்தியசைலைக்கு கொண்டு செல்லப்பட்டுள்ளனர்.

விபத்தில் காயமடைந்தவர்களுள் 38,18 மற்றும் 09 வயதுடைய ஒரே குடும்பத்தைச் சேர்ந்த மூவர் காணப்படுவதாக பொலிஸார் தெரிவித்தனர்.

35,48 வயதுகளைச் சேர்ந்தவர்கள் செலுத்திச் சென்ற மோட்டார் சைக்கிள் மோதி விபத்தை ஏற்படுத்தியுள்ளதுடன் அதில் பயணித்தவர்கள் மது அருந்திருக்கலாமென பொலிஸார் சந்தேகம் வெளியிட்டுள்ளனர்.