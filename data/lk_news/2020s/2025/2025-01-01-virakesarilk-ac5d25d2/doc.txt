வாகனத்தால் மோதி துப்பாக்கி பிரயோகம் - பயங்கரவாத தாக்குதலா என்பது குறித்து அமெரிக்க அதிகாரிகள் மத்தியில் குழப்பம்

அமெரிக்காவில் சற்று முன்னர் நபர் ஒருவர்  தான் செலுத்தி வந்த வாகனத்தினால் பொதுமக்கள் மீது துப்பாக்கி பிரயோகம் மேற்கொண்ட சம்பவம் பயங்கரவாத சம்பவம் இல்லை என  அமெரிக்காவின் எவ்பிஐ தெரிவித்துள்ளது.

இந்த சம்பவம் குறித்து விசாரணைகளை மேற்கொள்ளும் பொறுப்பை எவ்பிஐயின் அலித்தியா டங்கன் பொறுப்பேற்றுள்ளார்.

அமெரிக்காவின் நியுஓர்லியன்ஸில்  பொதுமக்கள் மீது டிரக்வாகனமொன்று மோதியதில் 10 பேர் உயிரிழந்துள்ளதாக சர்வதேச செய்திகள் தெரிவிக்கின்றன.

டிரக்கொன்று பொதுமக்கள் மீது மோதியது அதன் பின்னர் அந்த டிரக்கிலிருந்து இறங்கிய நபர் துப்பாக்கி பிரயோகத்தில் ஈடுபட்டார் என தகவல்கள் வெளியாகியுள்ளன.

புதுவருடதினத்தன்று பொதுமக்கள் அதிகமாக காணப்பட்ட சுற்றுலாப்பயணிகள் அதிகம் காணப்படும் போர்பென் வீதியில் இந்த சம்பவம் இடம்பெற்றுள்ளது.

டிரக் வண்டியொன்று வேகமாக வந்து பொதுமக்கள் மீது மோதியது அதன் பின்னர் அதிலிருந்த நபர் ஒருவர் இறங்கி பொதுமக்கள் மீது துப்பாக்கி பிரயோகத்தில் ஈடுபட்டார்,பொலிஸார் பதில் தாக்குதலை மேற்கொண்டனர் என சம்பவத்தை நேரில் பார்த்த ஒருவர் தெரிவித்துள்ளார்.