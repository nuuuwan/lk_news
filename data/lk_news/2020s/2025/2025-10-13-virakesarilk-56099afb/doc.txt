68வது பொதுநலவாய பாராளுமன்ற மாநாடு: லிஃபாகா சொற்பொழிவில் அமைச்சர் சரோஜா சாவித்திரி போல்ராஜ் பங்கேற்பு!

68வது பொதுநலவாய பாராளுமன்ற மாநாட்டில் மூன்றாவது லிஃபாகா (Lifaka)  சொற்பொழிவில், இலங்கை தூதுக்குழுவுடன்,  மகளிர் மற்றும் சிறுவர்கள் அலுவல்கள் அமைச்சர் சரோஜா சாவித்திரி போல்ராஜ், கலந்துகொண்டுள்ளார்.

ஜனநாயகம் என்பது ஒரு சிலரின் சலுகைகள் அல்ல, மாறாக அனைவரின் பிறப்புரிமை என லிஃபாகா'ல் குறிப்பிடப்பட்டுள்ளது.

இந்த சொற்பொழிவில், ஜனநாயகத்தைப் பாதுகாப்பதில் பாராளுமன்றங்களின் பங்கு மற்றும் சிறிய நாடுகளில் காலநிலை மாற்றத்தின் தொடர்ச்சியான தாக்கம் குறித்து முக்கிய கவனம் செலுத்தப்பட்டுள்ளது.

பொதுநலவாய பாராளுமன்ற சங்கத்தின் லிஃபாகா (Lifaka)  சொற்பொழிவுத் தொடர், (CPA)  சர்வதேச நிர்வாகக் குழுவின் முன்னாள் தலைவரும் கேமரூனின் பிரதி சபாநாயகருமான மறைந்த எமிலியா மோன்ஜோவா லிஃபாகாவின் நினைவாக 2023இல் ஆரம்பிக்கப்பட்டது.

பிரிட்ஜ்டவுனில் (Bridgetown) இடம்பெற்ற இந்த நிகழ்வில் பொதுநலவாய பாராளுமன்ற பிரதிநிதிகள் உள்ளிட்ட பலரும் கலந்து கொண்டதாக தெரிவிக்கப்படுகிறது.