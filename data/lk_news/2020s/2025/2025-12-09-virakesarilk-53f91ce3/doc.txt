கண்டி நீதிமன்றத் கட்டிடத் தொகுதியின் அடிப்படைத் தேவைகள் மிக விரைவாக நிவர்த்தி செய்யப்படும் - நீதி அமைச்சர்

இயற்கை அனர்த்தம் காரணமாகப் பாதிக்கப்பட்டுள்ள கண்டி நீதிமன்றத் கட்டிடத் தொகுதியின் அடிப்படைத் தேவைகள் மிக விரைவாக நிவர்த்தி செய்யப்படும் என்று நீதி மற்றும் தேசிய ஒழுங்கிணைப்பு அமைச்சர் சட்டத்தரணி ஹர்சன நாணயக்கார தெரிவித்தார்.

பாதிப்டைந்துள்ள கண்டி நீதிமன்றக்கட்டிடத்  தொகுதியைப் பார்வையிட்டபின்  அவர் நீதி மன்றக்கட்டிடத் தொகுதியில் இடம் பெற்ற கூட்டத்தில் வைத்து இதனைத் தெரிவித்தார். அவர் மேலும் தெரிவிக்கையில்-

மேற்படி அனர்த்தம் காரணமாக நீதி மன்றக்கட்டித் தொகுதிக்கான மின் விநியோகம் முற்றாகத் தடைப்பட்டுள்ளது.  எனவே அதனை சீர் செய்ய பிரதான மின் இணைப்பில் பல்வேறு திருத்தங்கள் மேற்கொள்ள வேண்டியுள்ளது.

அதுவரை தற்காலிகமாக மின் சாரத்தைப் பெற்றுக் நடவடிக்கை மேற்கொள்ளப்படும். இன்னும் சில தினங்களில் அதற்கான நடவடிக்கை பூர்த்தியாகும் என்றும் கூறினார்.

மேலும் நீதி மன்றத் தொகுதியின் கீழ் மாடியில் அமைந்திருந்த வழக்குகள் தொடர்பான கோப்புக்கள் பல அழிவடைந்துள்ளன. இவற்றை எவ்வாறு ஈடு செய்யலாம் என்பதை தேசிய ஆவணப் பதிவுகள் பாதுகாப்பு திணைக்களத்துடன் கலந்து பேசி அவர்களது ஆலோசணை  பெறப்படும். அதே நேரம் ஆவணங்கள் களஞ்சிய சாலை மற்றும் நீதிமன்ற நூலகம் என்பவற்றை கீழ் மாடியில் இருந்து மேல் மாடிக்கு இடமாற்றம் செய்வது பொருத்தம் எனவும் கருதப்படுகிறது.

நீமிமன்றத்தை சுத்தம் செய்யவும் ஒழுங்கு படுத்தவும்  போதியளவு சேவகர்கள் இல்லாத காரணத்தால் இரண்டு மாதங்களுக்கு ஒப்பந்த அடிப்படையில் 50 பேரை வேலைக்கு அமர்த்துவது பற்றியும் கலந்துரையாடப்பட்டது.

பழுதடைந்துள்ள காரியாலய உபகரணங்கள் மற்றும் கணனிகள் தொடர்பாகவும் விசேட கவனம் செலுத்தப்பட்டது. அவற்றை அவசர தேவைகள் ஏற்பாட்டின் கீழ் கொள்வனவு செய்யவும், அவற்றுக்காக வெளிநாட்டு உதவிகளைப் பயன் படுத்தவும் கலந்தாலோசிக்கப்பட்டது.

மேலும் நீதி மன்ற வளாகத்தை துப்பரவு சய்ய தொண்டர் அடிப்படையில் உதவிகள் பெறவும் பேச்சுவார்த்தைகள் இடம் பெற்றுவருகிறோம் என்றார்.