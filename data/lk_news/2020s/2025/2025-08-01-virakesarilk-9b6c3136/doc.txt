ரி20 உலகக் கிண்ணத்துக்கு வீர்களைத் தெரிவுசெய்யும் SLC ரி20 லீக்

இந்தியாவிலும் இலங்கையிலும் அடுத்த வருடம் கூட்டாக நடத்தப்படவுள்ள ஐசிசி ஆடவர் ரி20 உலகக் கிண்ண கிரிக்கெட் போட்டியை முன்னிட்டு இலங்கை அணிக்கு அதிசிறந்த வீரர்களைத் தெரிவு செய்யும் முகமாக ஸ்ரீலங்கா கிரிக்கெட் ரி20 லீக் தொடர் ஒன்றை ஸ்ரீலங்கா கிரிக்கெட் நிறுவனம் நடத்த உள்ளது.

இம் மாதம் 7ஆம் திகதியிலிருந்து ஆகஸ்ட் 16 வரை நடைபெறவுள்ள இப் போட்டியில் பச்சை, நீலம், சாம்பல் ஆகிய மூன்று அணிகள் பங்குபற்றும்.

இந்த மூன்று அணிகளிலும் இலங்கையின் தேசிய மற்றும் ஏ அணி வீரர்கள் இடம்பெறுவர். ஒவ்வொரு அணியும் ஒன்றையொன்று 4 தடவைகள் எதிர்த்தாடும். இதற்கு அமைய மொத்தமாக 12 போட்டிகள் நடைபெறும்.

12 போட்டிகள் நிறைவில் முதல் இரண்டு இடங்களைப் பெறும் அணிகள் ஆகஸ்ட் 16ஆம் திகதி நடைபெறும் இறுதிப் போட்டியில் விளையாடும்.