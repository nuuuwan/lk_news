ரால்குழி பகுதி மீளக் கட்டமைப்பு: முப்படையினர்–வீதி அபிவிருத்தி அதிகாரசபை இணைந்து அவசர நடவடிக்கை

திருகோணமலை மட்டக்களப்பு நெடுஞ்சாலையின் ரால்குழி பகுதியை மீள கட்டமைப்பதற்கு முப்படையினர் மற்றும் வீதி அபிவிருத்தி அதிகாரசபையினர் ஆகியோரின் உதவியுடன் முழுமையான முயற்சிகள் இன்று செவ்வாய்க்கிழமை (2)காலை முதல் மேற்கொள்ளப்பட்டு வருவதாகவும்,இந்நடவடிக்கையில் தாமும் நேரடியாக களத்தில் நின்று செயற்படுவதாகவும் பிரதி அமைச்சர் அருண் ஹேமச்சந்ரா தகவல் தெரிவித்துள்ளார்.

இந்த வீதி மீள்கட்டமைப்பு நிறைவடைந்த பின்னர் திருகோணமலையிலிருந்து மூதூர் - சேருவில - வெருகல் வரையிலான போக்குவரத்து நிலமைகள் மீள வழமைக்கு திரும்பும் என்றும் பிரதி அமைச்சர் கூறினார்.

கடந்த 30 ந் திகதி  திருகோணமலை மாவிலாறு அணைக்கட்டு உடைப்பெடுத்தது.இதனால் திருகோணமலைக்கும் மட்டக்களப்பிற்கும் இடையிலான வீதித் தொடர்பு  சீர்குலைந்தது.இவ்வீதியின் ஒரு பகுதியே தற்போது மீள சீரமைக்கபட்டு வருகின்றது.