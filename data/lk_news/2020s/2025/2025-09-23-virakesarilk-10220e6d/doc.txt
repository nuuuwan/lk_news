அரசாங்கத்துக்கு எதிராக ஆயிரம் பேரணிகள் ! ரணிலின் திட்டம்  பலிக்குமா ?

குற்றச்சாட்டுகள் சுமத்தப்பட்டு நிற்கும் ரணில் வயது மூப்பு காரணமாக தனியே அரசியல் செய்ய முடியாத நிலையில் உள்ளார். எனவே தனது கைது விவகாரத்தை அனுதாபமாகக்கொண்டு எதிரணி உறுப்பினர்களின் மீது ஏறி அரசியல் சவாரி செய்யலாம் என்று அவர் கணக்கு போட்டிருக்கலாம். ஆயிரம் பேரணிகள் அல்ல ஒரு பேரணியை செய்வதற்காவது எவரும் வருவார்களா என்று எதிர்ப்பார்க்க முடியாது. கட்சியிலிருந்து விலகிச் சென்றவர்கள் எவருமே மீண்டும் ஐக்கிய தேசிய கட்சியில் இணைந்து கொள்வதற்கு தயாராக இல்லை. ஏனென்றால் கட்சியின் நிரந்தர தலைவராக தானே இருப்பதற்கான சட்ட ஏற்பாடுகளை ஏற்கனவே ரணில் செய்து வைத்திருக்கின்றார். சஜித்து உட்பட ஏனைய உறுப்பினர்கள் ஐக்கிய தேசிய கட்சியிலிருந்து விலகியமைக்கு ரணிலின் சர்வாதிகார போக்கே காரணம் என்பது அனைவருக்கும் தெரியும்.