பொருளாதார மத்திய நிலையத்தில் கமநல சேவைகள் நிலைய விற்பனை நிலையம் திறப்பு

வவுனியா பொருளாதார மத்திய நிலையத்தில் கமநல சேவைகள் நிலைய விற்பனை நிலையம் செவ்வாய்க்கிழமை (04) மாவட்ட செயலாளர் பி.ஏ.சரத்சந்திரவினால் திறந்து வைக்கப்பட்டிருந்தது.

குறித்த கமநல சேவைகள் விற்பனை நிலையமானது வவுனியா மாவட்ட விவசாயிகளின் நலநன அடிப்படையாகவும், குறைந்த விலையிலே வவுனியா மாவட்ட மக்களிற்கு விளைபொருட்களை விற்பனை செய்யும் நோக்கிலே குறித்த நிலையமானது திறந்து வைக்கப்பட்டிருந்தது.

இதேவேளை, குறித்த நிலையம் இலங்கையிலேயே உள்ள பொருளாதார மத்திய நிலையங்களில் முதன் முறையாக வவுனியா மாவட்டத்திலேயே திறந்து வைக்கப்பட்டுள்ளமை குறிப்பிடத்தக்கது.

கமநல அபிவிருத்தி திணைக்கள உதவி ஆணையாளர் க.விமரூபன் தலைமையில் இடம்பெற்ற இந்நிகழ்வில் வவுனியா மாவட்ட செயலாளர் பி.ஏ.சரத்சந்திர, மேலதிக அரசாங்க அதிபர் நா.கமலதாசன், தேசிய இரசாயன உரச்செயலக பிரதிப்பணிப்பாளர் எஸ்.எம்.பி.விஜயவர்த்தன, கமநல அபிவிருத்தி திணைக்கள மேலதிக ஆணையாளர் ஏ.எம். விக்ரமராச்சி, மற்றும் விவசாயசம்மேளன தலைவர், முக்கியஸ்தர்கள், வர்த்தக சங்க தலைவர், கமநல அபிவிருத்தி திணைக்கள உத்தியோகத்தர்கள், விவசாயிகள் என பலரும் கலந்து கொண்டிருந்தனர்.