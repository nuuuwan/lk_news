ஹல்தும்முல்லயில் நிலநடுக்கம்

ஹல்தும்முல்ல, வெலன்விட்ட, அக்கர சீய, லெமஸ்தோட்ட, முருதஹின்ன மற்றும் பிற பகுதிகளில் புதன்கிழமை (24) மாலை 6.46 மற்றும் 6.47 மணிக்கு ஒரு சிறிய நிலநடுக்கம் ஏற்பட்டதாக பதுளை அனர்த்த முகாமைத்துவ நிலையம் தெரிவித்துள்ளது.

இது மிகவும் சிறிய அளவிலான நிலநடுக்கம் என தெரிவிக்கப்படுகின்றதுடன்  மேலும் பல்லேகெலே, ஹக்மன, மஹா கனதராவ மற்றும் அம்பாறை ஆகிய பகுதிகளில்  நிலநடுக்கம் பதிவு செய்யப்படவில்லை என பதுளை அனர்த்த முகாமைத்துவ நிலையத்தின் துணை இயக்குநர் ஈ.எம்.எல். உதய குமார தெரிவித்தார்.

இருப்பினும், இந்த திடீர் நிலநடுக்கம் குறித்து பொதுமக்கள் மிகவும் விழிப்புடன் இருக்குமாறு ஹல்தும்முல்ல பிரதேச செயலாளர்  கே.ஏ.ஜி. பிரியங்கிகா கேட்டுக் கொண்டுள்ளார்.