பைரஹாவின் பங்குபற்றலுடன் இடம்பெற்ற Culinary Art & Food Expo 2025 கண்காட்சி நிகழ்வு

Chef's Guild of Sri Lanka மற்றும் World Association of Chefs Societies ஆகியவற்றால் ஏற்பாடு செய்யப்பட்ட Culinary Art & Food Expo 2025 கண்காட்சி நிகழ்வு, கொழும்பு அண்மையில் இடம்பெற்றது.

கடந்த இரண்டு தசாப்தங்களுக்கும் மேலாக இடம்பெற்று வருகின்ற பிரசித்தி பெற்ற இந்த நிகழ்வு, பல்லாயிரக்கணக்கான சமையல் கலை வல்லுனர்களுக்கு தமது திறமைகளைக் காண்பித்து, அவர்களுக்கு முறையாகக் கிடைக்கவேண்டிய அங்கீகாரத்தைச் சம்பாதிப்பதற்கான மேடையை அமைத்துத் தருகின்றது.

WACS (World Association of Chefs’ Societies  ன் அங்கீகாரத்துடனும், வழிகாட்டலுடனும் சமையல் கலை உலகின் அனைத்து அம்சங்களையும் போற்றிக் கொண்டாடி, ஈடுபாடுகளை வளர்ப்பதற்கு இளம் சமையல் கலை வல்லுனர்களுக்கு தனித்துவமான வாய்ப்பினை 2025 கண்காட்சி நிகழ்வு வழங்கியுள்ளதுடன், சர்வதேச தராதரங்கள், மிகச் சிறந்த நடைமுறைகள், மற்றும் புத்தாக்கமான போக்குகள் ஆகியவற்றில் அனுபவத்தைப் பெற்றுக்கொள்ளவும் வழிவகுத்துள்ளது.

இலங்கையில் சுமார் 50 ஆண்டுகால வளமான வரலாற்றுடன், கோழி இறைச்சி உற்பத்தியில் முன்னணி நிறுவனமாகத் திகழ்ந்து வருகின்ற பைரஹா ஃபாம்ஸ் பிஎல்சி, தரமான கோழி இறைச்சி மற்றும் பதப்படுத்தப்பட்ட கோழி இறைச்சி தயாரிப்புக்களுக்காக இலங்கையில் அனைத்து இல்லங்களிலும் உச்சரிக்கப்படும் நாமமாகத் திகழ்ந்து வருகின்றது.

கோழிகள் இனப்பெருக்கம் செய்யப்படுகின்ற புறொய்லர் பண்ணைகள் முதல், அவை மதிப்புக் கூட்டப்பட்ட தயாரிப்புக்களாக பதப்படுத்தப்பட்டு, முற்கூட்டியே சமைக்கப்பட்ட கோழி இறைச்சி உற்பத்திகளாக மாற்றப்படும் வரை இந்த வழங்கல் சங்கிலியின் அனைத்து தொழிற்பாடுகளையும் இந்நிறுவனம் வெவ்வேறு பிரிவுகளாக தன் கீழ் கொண்டுள்ளது.

சீரான வளர்ச்சிப் பயணத்தைக் கொண்டுள்ள இந்நிறுவனம், பல உள்நாட்டு மற்றும் சர்வதேச அங்கீகாரங்களைச் சம்பாதித்துள்ளது.