வாட்ஸ்அப்-பில் புதிய அப்டேட் : மொழிபெயர்ப்பு வசதி அறிமுகம்

ஸ்மார்ட்போன்களில் தவிர்க்க முடியாத செயலியான வாட்ஸ்அப், பயனர்கள் அனுப்பும் குறுஞ்செய்திகளைத் மொழிபெயர்க்கும் புதிய வசதியை அறிமுகப்படுத்த உள்ளது. இதன் மூலம், இனி மொழி ஒரு தடையாக இருக்காது.

இந்த அப்டேட்டின் முக்கிய அம்சம், ஒரு பயனர் அனுப்பும் குறுஞ்செய்தியை எந்த மொழியிலும் மொழிமாற்றம் செய்து படிக்கும் வசதி ஆகும்.

முதற்கட்டமாக, ஆங்கிலம், ஹிந்தி, அரபு மற்றும் ஸ்பானிஷ் உள்ளிட்ட 19 மொழிகளில் இந்தச் சேவை அறிமுகப்படுத்தப்பட உள்ளது.

மெட்டா நிறுவனம் வாட்ஸ்அப்-ஐ கையகப்படுத்தியதிலிருந்து, ஓடியோ, வீடியோ, பிடிஎஃப் கோப்புகளை அனுப்புவது, ஸ்டேட்டஸ் வைப்பது எனப் பல்வேறு புதிய வசதிகள் தொடர்ந்து அறிமுகப்படுத்தப்பட்டு வருகின்றன.

தற்போது கொண்டுவரப்பட்டுள்ள இந்த மொழிபெயர்ப்பு வசதி, உலகம் முழுவதும் உள்ள கோடிக்கணக்கான பயனர்களுக்கு ஒரு வரப்பிரசாதமாக இருக்கும் என எதிர்பார்க்கப்படுகிறது.