மாத்தறையில் சிக்குன்குனியா நோய் பரவல் அதிகரிப்பு

மாத்தறை மாவட்டத்தில் சிக்குன்குனியா நோய் வேகமாகப் பரவுவது குறித்து சுகாதார பூச்சியியல் அதிகாரிகள் சங்கம் எச்சரிக்கை விடுத்துள்ளது.

நாரஹேன்பிட்டி மற்றும் கொழும்பின் சில பகுதிகளில் சிக்குன்குனியா நோய்  முன்னர் பதிவாகிய நிலையில் கட்டுப்படுத்தப்பட்டுள்ளது.

இருப்பினும், கடந்த சில மாதங்களாக மாத்தறையில் சிக்குன்குனியா நோய் தொடர்ந்து பரவி வருவதாக சுகாதார பூச்சியியல் அதிகாரிகள் சங்கத்தின் தலைவர் நிஜித் சுமனசேன தெரிவித்தார்.

சிக்குன்குனியா மற்றும் டெங்கு நோய்கள் இரண்டும் ஒரே மாதிரியான நுளம்பு வகையின் மூலம் பரவுகின்றன.

மேலும், நாட்டில் தற்போது தொடர்ந்து பெய்து வரும் மழை காரணமாக அதிக நுளம்புகள் பெருகுவதற்கான வாய்ப்புகள் காணப்படுகின்றன.

சிக்குன்குனியா  நோயின் தீவிரத்தன்மை காரணமாக, தொற்றுநோயைக் கட்டுப்படுத்துவது மிகவும் முக்கியமானதாகக் கருதப்படுகிறது என சுகாதார பூச்சியியல் அதிகாரிகள் சங்கம் கோரிக்கை விடுக்கப்பட்டுள்ளது.