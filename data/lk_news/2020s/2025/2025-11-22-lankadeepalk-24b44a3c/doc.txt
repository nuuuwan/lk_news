ගිංගඟ පිටාර ගලයි නාවික හමුදාව සීරුවෙන්

ගිංගඟ පෝෂණ කලාපවලට සිකුරාදා 21) රාත්‍රීයේ ඇදහැළුනු ධාරානිපාත වර්ෂාව හේතුවෙන් ගිං ගඟ පිටාරගලා නාගොඩ, මාපලගම, උනන්විටිය සහ උඩුගම ආදී ප්‍රදේශ රැසක පහත්බිම් සහ මාර්ග ජලයෙන් යටවී ඇතැයි දිස්ත්‍රික් ආපදා කළමනාකරණ මධ්‍යස්ථානය කියයි.

මාපලගම - ඇල්පිටිය මාර්ගයේ මාපලගම මංසන්ධිය අසල, මාපලගම ගෝනලගොඩ ,මාපලගම පනංගල මර්ගයේ ස්ථාන කීපයකින්ද නාගොඩ උඩුගම මාර්ගය නාගොඩ බද්දෙගම මාර්ගය ස්ථාන කීපයකින් ද  ජලයෙන් යටවී ඇත.

මීට අමතරව ග්‍රාමීය මාර්ග රැසක් ජලයෙන් යටවී ඇත.අද 22 උදෑසන වන විටත් ගංවතුරු මට්ටම සීඝ්‍රයෙන් ඉහලයමින් පවතින අයුරු දැකගත හැකිවිය.

අද දින (22) අපොස උසස්පෙල විභාගයට යන සිසුනට යම් ගමනා ගමන අපහසුතාවකයක් වන්නේ නම් ඊට ගමන් පහසුව සැලසීමට නාවික හමුදාව සහ තවලම ආපදා කළමනාකරණ කමිටුව සූදානමින් සිටිති.

ගමන් අපහසුවක් ඇති දරුවන් සිටී නම් වාහාම  ග්‍රාම නිළධාරී දැනුවත් කරන ලෙස දැනුම් දෙයි.

තද වැසිත් සමග  හමා ගිය දැඩි සුළඟකින්  නාගොඩ  බෝවිටියමුල්ල ප්‍රදේශයේ අධි බලැති විදුලි රැහැන් පද්ධතියට විශාල ගසක් කඩා වැටීම නිසා  ගාල්ල මාපලගම සම්පූර්ණයෙන් අවහිරවි විය.  ප්‍රදේශවාසින් පොලිසිය හා එක්ව ගමනා ගමනයට පහසුකමු සැළසීමට කටයුතු කළේය.