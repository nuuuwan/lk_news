சடலத்தை அடையாளம் காண  பொதுமக்களிடம் உதவி கோரல்!

கொழும்பில் மருதானை பொலிஸ் பிரிவுக்கு உட்பட்ட தாமரை கோபுரத்திற்கு அருகில் உள்ள பேர வாவியில் இருந்து மீட்கப்பட்ட ஆணொருவரின் சடலத்தை அடையாளம் காண மருதானை  பொலிஸார் பொதுமக்களிடம் உதவி கோரியுள்ளதாக பொலிஸ் ஊடகப் பிரிவு தெரிவித்துள்ளது.

தாமரை கோபுரத்திற்கு அருகில் உள்ள பேரு வாவியில் கடந்த 21 ஆம் திகதி மிதந்த நிலையில் ஆணின் சடலம் பொலிஸாரால் மீட்கப்பட்டுள்ளது.

55 முதல் 57 வயது மதிக்கத்தக்க ஆண் ஒருவரே சடலமாக மீட்கப்பட்டுள்ளதாக பொலிஸார் தெரிவித்துள்ளனர்.

சடலமாக மீட்கப்பட்ட ஆண் தொடர்பில் இதுவரை எந்தவித தகவல்களும் கிடைக்கவில்லை என பொலிஸார் தெரிவித்துள்ளனர்.

எனவே, பொதுமக்களிடம் உதவி கோரி சடலமாக மீட்கப்பட்ட ஆணின் புகைப்படம் ஒன்றை பொலிஸார் வெளியிட்டுள்ளனர்.

இந்த புகைப்படத்தில் உள்ள ஆண் தொடர்பில் ஏதேனும் தகவல்கள் கிடைத்தால் மருதானை  பொலிஸ் நிலையத்தின் 071 - 8591563 அல்லது 011 - 2692748 என்ற தொலைபேசி இலக்கங்களுக்கு தொடர்பு கொள்ளுமாறு பொலிஸ் ஊடகப் பிரிவு தெரிவித்துள்ளது.