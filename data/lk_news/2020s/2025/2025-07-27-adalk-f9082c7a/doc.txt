ඇළකට වැටී දැරියක් මරුට

දිඹුලපතන පොලිස් වසමේ රොසිටා වත්ත ප්‍රදේශයේදී නිවසක් ආසන්නයේ ඇති ඇල මාර්ගයක කුඩා දැරියක් වැටී මියගොස් ඇති බවට දිඹුලපතන පොලිස් ස්ථානයට ලද පණිවිඩයක් මත විමර්ශන ආරම්භ කර ඇත.

මියගිය දැරිය වයස අවුරුදු 04 ක් වූ රොසිටා වත්ත, කොටගල ප්‍රදේශයේ පදිංචිකාරියකි.

මෘත ශරීරය දික්ඔය රෝහලේ මෘත ශරීරාගාරයේ තැන්පත් කර ඇති අතර දිඹුලපතන පොලිසිය වැඩිදුර විමර්ශන සිදු කරනු ලබයි. ඊයේ දහවල් කාලයේ මෙම අනතුර සිදුව තිබේ.