விக்டோரியா அணை உடைந்துவிடும் என்ற செய்தி பொய்யானது – முதன்மை பொறியியலாளர் அறிவிப்பு

விக்டோரியா அணை உடைந்துவிடும் என்ற சமூக வலைதளங்களில் பரவிவரும் தகவல்கள் முற்றிலும் பொய்யானவை என விக்டோரியா மின்சார நிலையத்தின் முதன்மை பொறியியலாளர் ஜி.டி.ஐ. ஷாந்த தெரிவித்தார்.தற்போது அணையின் அனைத்து பாதுகாப்பு அளவீடுகளும் சீராக உள்ளன என்றும், அணையின் நிலைமை குறித்து அச்சமடையத் தேவையில்லை என்றும் அவர் குறிப்பிட்டார். மழை காரணமாக நீர்மட்டம் உயர்ந்திருந்தாலும், பாதுகாப்பு நடைமுறைகள் முழுமையாக பின்பற்றப்பட்டு வருவதாகவும், எந்தவித அபாயமும் இல்லை எனவும் பொறியியலாளர் உறுதியளித்தார்.பொய்யான தகவல்களை நம்பாமல், பொதுமக்கள் அதிகாரப்பூர்வ வட்டாரங்களின் அறிவிப்புகளை மட்டுமே பின்பற்றுமாறு அவர் வேண்டுகோள் விடுத்தார்.