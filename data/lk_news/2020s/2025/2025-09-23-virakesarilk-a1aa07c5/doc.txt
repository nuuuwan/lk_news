சவூதி – பாக்கிஸ்தான் பாதுகாப்பு ஒப்பந்தம் : மத்திய கிழக்கு மற்றும் தெற்காசியாவில் புதிய சக்தி சமநிலை

'பாக்கிஸ்தானுக்கும் சவூதி அரேபியாவுக்கும் இடையில் கைச்சாத்தாகியுள்ள இருதரப்பு மூலோபாய பாதுகாப்பு ஒப்பந்தம் குறித்து இந்தியா ஆழமான அவதானிப்புகளை முன்னெடுத்துள்ளமையை உணர முடிகிறது. இந்த ஒப்பந்தம் குறித்து இந்திய வெளியுறவு அமைச்சின் செய்தித் தொடர்பாளர் குறிப்பிடுகையில், 'சவுதி அரேபியா மற்றும் பாக்கிஸ்தான் இடையே ஒரு மூலோபாய பரஸ்பர பாதுகாப்பு ஒப்பந்தம் கையெழுத்தானதாக தகவல்கள் கிடைத்துள்ளன. இது இரு நாடுகளுக்கு இடையே நீண்டகாலமாக இருந்து வரும் ஏற்பாட்டை முறைப்படுத்தும் ஒரு நடவடிக்கை என்பதை அறிந்திருந்தோம். இருப்பினும் தேசிய பாதுகாப்பு, பிராந்திய மற்றும் உலகளாவிய நிலைத்தன்மைக்கு இந்த ஒப்பந்தம் ஏற்படுத்தும் தாக்கங்களை இந்தியா முழுமையாக ஆய்வு செய்யும்' என்று தெரிவித்துள்ளார்