மீண்டும் புதிய அர­சி­ய­ல­மைப்பு

ஜனா­தி­பதி அநு­ர­கு­மார திசா­நா­யக்க தலை­மை­யி­லான ஜே.வி.பி.அர­சாங்கம் ஆட்­சிக்கு வந்து 10 மாதங்கள் முழுதாய் நிறை­வுக்கு வந்­து­விட்­டன. இந்­நி­லையில் கடந்த மாதத்தின் முத­லா­வது பாரா­ளு­மன்ற அமர்­வுக்­கா­லத்தில் ஐக்­கிய மக்கள் சக்­தியின் களுத்­துறை மாவட்ட பாரா­ளு­மன்ற உறுப்­பினர் அஜித்.பி.பெரேரா புதிய அர­சி­ய­மைப்பு சம்­பந்­த­மாக அர­சாங்கம் முன்­னெ­டுக்­கின்ற, முன்­னெ­டுக்­க­வுள்ள நட­வ­டிக்­கைகள் சம்­பந்­த­மாக கேள்­வி­களை தொடுத்­தி­ருந்தார்.

அந்­தக்­கேள்­வி­க­ளுக்கு பதி­ல­ளித்த பிர­தமர் கலா­நிதி ஹரிணி அம­ர­சூ­ரிய, புதிய அர­சி­ய­ல­மைப்­புக்­கான பூர்­வாங்கப் பணிகள் ஆரம்­பிக்­கப்­பட்­டுள்­ள­தா­கவும், தமது ஆட்சி நிறை­வுக்கு வரு­வ­தற்குள் புதிய அர­சி­ய­ல­மைப்பு சீர்­தி­ருத்தம் கொண்­டு­வ­ரப்­படும் என்றும் உறு­தி­யாக கூறி­யி­ருந்தார்.

பிர­த­மரின் கூற்றில் சிறு மயக்கம் உள்­ளது. அதா­வது, புதிய அர­சி­ய­ல­மைப்பு உரு­வாக்­கப்­ப­டுமா இல்லை, தற்­போ­தைய அர­சி­ய­ல­மைப்பில் மறு­சீ­ர­மைப்புச் செய்­யப்­ப­டுமா என்ற விட­யத்தில் தெளி­வான விளக்கம் காணப்­ப­ட­வில்லை. இந்த நிலை­மை­யா­னது, எதிர்க்­கட்­சிக்­க­ளுக்கு ஒரு­வித கிலேச்­சத்தை ஏற்­ப­டுத்­தி­யி­ருக்­கி­றது.

அத்­த­கைய சூழலில் ஒரு புதிய அர­சி­ய­ல­மைப்பை உரு­வாக்­குதல் தொடர்­பாக பரி­சீ­லிப்­ப­தற்­கா­கவும் அக்­கு­றித்த புதிய அர­சி­ய­ல­மைப்பு தொடர்­பாக மக்­களின் கருத்­துகள் மற்றும் ஆலோ­ச­னை­களைப் பெறு­வ­தற்­கா­கவும் பாரா­ளு­மன்ற நிலை­யியற் கட்­டளை 130இன் கீழ் சிறப்பு நோக்­கத்­திற்­கான பாரா­ளு­மன்றக் குழு­வொன்றை நிய­மிப்­ப­தற்­கான பிரே­ர­ணை­யொன்றை எதிர்­கட்­சி­களின் சார்பில் முன்­னெ­டுப்­ப­தற்­கான பூர்­வாங்­கப்­ப­ணிகள் முடி­வுக்கு கொண்­டு­வ­ரப்­பட்­டுள்­ளன.

குறித்த பிரே­ர­ணை­யா­னது, பெரும்­பாலும் பொது எதி­ர­ணி­களின் பிரே­ர­ணை­யா­கவே முன்­வைக்­கப்­ப­டு­வ­தற்­கான வாய்ப்­புக்கள் அதி­க­முள்­ளன. அதற்­கான பேச்­சுக்கள் தற்­போது முன்­னேற்­ற­க­ர­மான நிலையில் முன்­னெ­டுக்­கப்­பட்டு வரு­கின்­றன.

உண்­மையில் ஜே.வி.பி புதிய அர­சி­ய­ல­மைப்பு பணி­க­ளுக்­கான செயற்­பா­டு­களை சத்­த­மின்றி ஆரம்­பித்­துள்­ளது. அக்­கட்­சிக்கு மிக நெருக்­க­மான சட்­டத்­த­ர­ணிகள், பேரா­சி­ரி­யர்கள் உள்­ளிட்­ட­வர்­களை ஒன்­றி­ணைத்து வரைவு தயா­ரிக்­கின்ற பணிகள் முன்­னெ­டுக்­கப்­பட்டு வரு­கின்­றன.

தக­வ­ல­றிந்த வரையில், இந்த அர­சி­ய­ல­மைப்பு வரைவுச் செயற்­பா­டுகள் அனைத்தும் மிக­மிக இர­க­சி­ய­மா­கவே பேணப்­பட்டு வரு­கின்­றன. இந்த வரைவுச் செயற்­பா­டுகள் தேசிய மக்கள் சக்­தி­யி­னரை மையப்­ப­டுத்­திய துறை­சார்ந்­த­வர்­களால் முன்­னெ­டுக்­கப்­ப­டு­கின்­றதா இல்லை ஜே.வி.பி. தலை­மை­ய­கமாக பெல­வத்­தவின் கட்­டுப்­பாட்டை வைத்­தி­ருக்கும் ரில்வின் சில்­வாவின் கட்­டுப்­பாட்டில் முன்­னெ­டுக்­கப்­ப­டு­கின்­றதா என்­பதில் தான் குழப்­பங்கள் நீடிக்­கின்­றன.

எவ்­வா­றா­யினும், இச்­செ­யற்­பாடு அநுர அர­சாங்­கத்தின் ஆட்­சிக்­கா­லத்தின் இரண்டாம் வருட இறு­தியில் அல்­லது மூன்றாம் வருட நடுப்­ப­கு­தியில் தான் வெளிப்­ப­டுத்­தப்­ப­ட­வுள்­ளது. அது­வ­ரையில், புதிய அர­சி­ய­ல­மைப்­புக்­கான செயற்­பா­டு­களை முன்­னெ­டுப்­பதா அல்­லது, அர­சி­ய­ல­மைப்பு மறு­சீ­ர­மைப்­புக்­களைச் செய்­வதா என்­ப­தை­வெ­ளிப்­ப­டுத்­து­வ­தற்கு அநு­ரவும் அவ­ரது தோழர்களும் தயா­ராக இல்லை.

அண்­மையில் ரில்வின் சில்வா, நாட்டில் 'முறைமை மாற்­றத்­தினை' ஏற்­ப­டுத்தி பொரு­ளா­தார ரீதியில் முன்­னோக்கி நகர்ந்து செல்­வ­தாக இருந்தால் ஆகக்­கு­றைந்­தது தசாப்த காலம் தேவைப்­படும் என்று கூறி­யி­ருப்­பதன் ஊடாக, குறைந்­தது இரண்டு பத­விக்­கா­லங்­க­ளுக்கு ஆட்­சிப்­பீ­டத்தில் அமர்ந்­தி­ருப்­ப­தற்கு அத்­த­ரப்பு திட்­ட­மி­டு­கின்­றது என்­பது வெளிப்­பட்­டுள்­ளது.

அநு­ர­கு­மா­ரவின் அர­சாங்­கத்­தினைப் பொறுத்­த­வ­ரையில் புதிய அர­சி­ய­ல­மைப்­பொன்­றையோ அல்­லது அர­சி­ய­ல­மைப்பு மறு­சீ­ர­மைப்­பொன்­றையோ கொண்­டு­வர வேண்­டிய தேவை உள்­ள­தென்­பதை அவர்கள் உள்­ளார்த்­த­மாக உணர்ந்­தி­ருக்­கின்­றார்கள். அதற்கு கார­ணங்கள் உள்­ளன.

குறிப்­பாக, அண்­மைக்­கா­ல­மாக அர­சாங்­கத்­துக்கு எதி­ராக நாடா­ள­விய ரீதியில் ஏற்­பட்­டுள்ள 'எதி­ரான மனோ­நிலை' நிச்­ச­ய­மாக அடுத்­து­வ­ரு­கின்ற காலத்தில் வலு­வ­டைந்து திரட்­சி­ய­டை­கின்­ற­போது அது ஆட்­சியின் இருப்பை கேள்­விக்­குள்­ளாக்கும்.

அத்­த­கைய சூழலை சமா­ளிப்­ப­தென்றால் ஜே.வி.பி.யிடம் காணப்­ப­டு­கின்ற 'அநுர' என்ற 'தேர்தல் அர­சியல் முத்­தி­ரயை' மட்டும் பயன்­ப­டுத்தி சமா­ளிக்க முடி­யாது. அந்த மூலோ­பாயம் தொடர்ந்து வெற்­றி­பெ­றுமா என்ற கேள்­வி­களும் உள்­ளன.

'அநுர' என்ற தனி­ம­னி­த­னுக்கும் பேச்­சாற்­ற­லுக்கும் இன்­னமும் நாடா­ள­விய ரீதியில் 'இர­சனை மிகு வர­வேற்பு' இருந்­தாலும் ஜே.வி.பி மற்றும் தேசிய மக்கள் சக்தி முரண்­பா­டு­களும் அத­னை­யொத்த செயற்­பா­டு­களும் வாக்­கு­களை அலை­யாக திரட்­டு­வதில் சிக்­கல்­களை ஏற்­ப­டுத்தும்

அவ்­வி­த­மான சூழலில் 2029இல் 'அநுர'வை முன்­னி­றுத்தி ஜனா­தி­பதி தேர்­த­லுக்கு மீண்டும் முகங்­கொ­டுப்­ப­தாக இருந்தால் அது சவால்கள் நிறைந்த முட்­ப­டுக்கைப் பயணம். ஏனென்றால் ஜனா­தி­பதி தேர்­தலில் சறுக்­கினால் அடுத்­து­வ­ரு­கின்ற தேர்­தல்­களின் முடி­வு­களும் அதன்­பின்­ன­ரான விளை­வு­களும் பற்றிக் கூற­வேண்­டி­ய­தில்லை.

ஆகவே, தான் தென்­னி­லங்­கையில் ஏற்­ப­ட­வுள்ள வாக்­கு­வங்கிச் சரிவை வடக்கு, கிழக்கைப் பயன்­ப­டுத்தி ஈடு­செய்ய முடியும் என்ற எதிர்­பார்ப்பில் அர­சி­ய­ல­மைப்பு மறு­சீர­மைப்பு அல்­லது புதிய அர­சி­ய­ல­மைப்­புக்­கான செயற்­பா­டு­களை முன்­னெ­டு­கி­றது அநுர அர­சாங்கம்.

அந்த வகையில் இரண்­டா­வது தட­வையும் ஆட்­சியை தக்­க­வைப்­ப­தற்­கா­க­ன­தொரு 'பிடி'யாகவே புதிய அர­சி­ய­ல­மைப்பு மையப்­ப­டுத்­திய செயற்­பா­டுகள் முன்­னெ­டுக்­கப்­ப­டு­கின்­றன. தற்­போது கிடைக்­கின்ற உள்­வீட்டுத் தக­வல்­களின் பிர­காரம், ஜனா­தி­பதி அநு­ரவும், அவ­ரது தாய்­வீ­டான பெல­வத்த ஜே.வி.பி.தலை­மை­ய­கமும் 'நிறை­வேற்று அதி­கார ஜனா­தி­பதி முறை­மையை நீக்­கு­வதை' முத­லா­வது இலக்­காகக் கொண்­டி­ருக்­கின்­றன.

இந்தச் செயற்­பாட்டை முன்­னெ­டுப்­பதன் ஊடாக, தமக்கு பெரும்­ச­வா­லாக இருக்­கின்ற 51 சத­வீ­தத்­துக்கு அதி­க­மான வாக்­கு­களை ஜனா­தி­பதி வேட்­பாளர் பெற்­றுக்­கொள்ள வேண்டும் என்ற மிகப்­பெ­ரிய தலை­யிடி நீக்­கி­விடும். மறு­பக்­கத்தில் நிறை­வேற்று அதி­கார ஜனா­தி­பதி முறை­மையை நீக்கிய வர­லாற்­றுப்­பெ­ரு­மையும் ஒருங்கே கிடைக்கும்.

பொறுப்­புக்­கூறல், நீதி­வி­சா­ரணை என்று தொடர்ச்­சி­யாக கடிந்­து­கொண்­டி­ருக்கும் ஐக்­கிய நாடுகள் மனித உரி­மைகள் பேரவை உள்­ளிட்ட சர்­வ­தேச சமூ­கத்தை சமா­ளித்­துக்­கொள்­வ­தற்­கா­ன­தொரு உபா­ய­மா­கவும், இரா­ஜ­தந்­திர மட்­டத்தில் ஆட்­சியை கவிழ்ப்­ப­தற்கு முனையும் தரப்­புக்­களை புற­மொ­துக்­கு­வ­தற்­கான உபா­ய­மா­கவும் புதிய அர­சி­ய­ல­மைப்பு அல்­லது அர­சி­ய­ல­மைப்பு மறு­சீ­ர­மைப்பு விட­யத்­தினை பயன்­ப­டுத்த முனை­கி­றது அநுர அர­சாங்கம்.

குறித்த செயற்­பாட்­டுக்குள் ஏலவே ஸ்தாபிக்­கப்­பட்டு செயல்­தி­ற­னற்­றி­ருக்கும் காணா­ம­லாக்­கப்­பட்­ட­வர்கள் பற்­றிய அலு­வ­லகம், தேசிய ஒற்­றுமை மற்றும் ஒரு­மைப்­பாட்­டுக்­கான அலு­வ­லகம் ஆகி­ய­வற்­றுக்கு மேல­தி­க­மாக சுயா­தீன வழக்­குத்­தொ­டுநர் அலு­வ­லகம், உண்மை, மற்றும் நல்­லி­ணக்க ஆணைக்­குழு உள்­ளிட்­ட­வற்­றையும் உள்­ளீர்த்துக் வினைத்­தி­ற­னற்ற கண்­து­டைப்­புக்­கான 'தேசிய பொறி­மு­றையை' ஸ்தாபித்­துக்­கொள்­வ­தற்கும் முனைப்­புக்கள் உள்­ளன.

அடுத்­த­ப­டி­யாக, உயர்­நீ­தி­மன்ற நீதி­ப­திகள்,  சுயா­தீன ஆணைக்­கு­ழுக்­க­ளுக்­கான தவி­சா­ளர்கள், கணக்­காய்­வாளர் நாயகம், வெளி­நா­டு­க­ளுக்­கான இரா­ஜ­தந்­தி­ரிகள் உள்­ளிட்ட அனைத்து உயர் பத­வி­க­ளுக்­கான நிய­ம­னங்­களில் தமக்கு விரும்­பிய நிய­ம­னங்­களை செய்­வ­தற்கு அர­சி­ய­ல­மைப்பு பேரவை தொடர்ச்­சி­யாக முட்­டுக்­கட்டை போட்டு வரு­கின்­றது.

ஆகவே, முட்­டுக்­கட்­டை­யாக இருக்கும் அர­சி­ய­ல­மைப்பு பேர­வையின் வலுவைக் குறைப்­ப­துவும் ஜனா­தி­பதி அநு­ரவின் விசேட நோக்­க­மாக உள்­ளது. இத­னை­வி­டவும், தேர்தல் முறைமை மாற்றம் மாகாண சபை முறைமை நீக்கம் உள்­ளிட்ட விட­யங்­க­ளையும் புதிய அர­சி­ய­ல­மைப்பு உள்­வாங்க வேண்டும் என்ற நோக்­கமும் ஜே.வி.பிக்குள் காணப்­ப­டு­கின்­றது.

ஜே.வி.பியின் கொள்­கை­களை தேசிய கொள்­கை­க­ளுக்குள் புகுத்தி, அதனை மையப்­ப­டுத்­தி­ய­தாக நாட்டின் அடிப்­ப­டைச்­சட்­ட­மான அர­சி­ய­ல­மைப்புச் சட்டம் மாற்­றி­ய­மைக்­கப்­பட வேண்டும் என்ற நோக்­கு­நி­லை­களும் அவர்­க­ளுக்கு தாரா­ள­மா­கவே உள்­ளன.

இத­னை­வி­டவும், சீனக் கம்­னி­யூஸக் கட்­சி­யுடன் ஜே.விபி 'கட்­சி­சார்ந்த' இரு­த­ரப்பு ஒப்­பந்­தத்­தினை மேற்­கொண்­டுள்ள நிலையில், 'தனிக்­கட்சி ஆதிக்­கத்­தினை' மையப்­ப­டுத்­திய அர­சி­ய­ல­மைப்பு ஏற்­பா­டு­களும் உள்­வாங்­கப்­ப­டலாம்.

ஜே.வி.பி. தலை­மை­யி­லான அநுர அர­சாங்கம் புதிய அர­சி­ய­ல­மைப்பு உரு­வாக்கப் பணி­களை அல்­லது, அர­சியல் மறு­சீ­ர­மைப்பு பணி­களை தமது இருப்பை நிலை­நி­றுத்­து­வ­தற்­கான உபா­ய­மா­கவே முழுக்க முழுக்க பயன்­ப­டுத்த முனை­கி­றது.

மாறாக, தமிழ் மக்­களின் நீண்­ட­கால கோரிக்­கை­யான அவர்­களின் அபி­லா­ஷை­களை பூர்த்தி செய்யும் வகையில் தேசிய இனப்­பி­ரச்­சி­னைக்கு தீர்வு வழங்­கப்­படும் என்று எதிர்­பார்க்க முடி­யாது. குறிப்­பாக வடக்கு, கிழக்கு தமிழர் தாய­க­மாக அங்­கீ­க­ரிக்­கப்­பட்டு சமஷ்டி அடிப்­ப­டை­யி­லான அதி­கா­ரப்­ப­கிர்­வுடன் சுய­நிர்­ணய உரி­மையை உறுதிப்படுத்துவதற்கான வாய்ப்புக்கள் கிடைக்கும் என்று சிந்திப்பதே முட்டாள்தனமானது.

அவ்விதமான நிலையில், அநுர அரசாங்கத்தின் புதிய அரசியலமைப்பு செயற்பாடுகளையோ அல்லது அரசியல் மறுசீரமைப்பு நடவடிக்கைகளையோ கையாள்வதற்கு தமிழ்த் தரப்பு தீர்க்கமான நிலைப்பாடுகளுடன் தற்போதிருந்தே முனைவதே ஆகக்குறைந்த வியூகமாக இருக்கும்.

தவிர்த்து, நல்லாட்சிக்கால புதிய அரசியலமைப்புக்கான இடைக்கால அறிக்கையை கைவிட வேண்டும் என்று கஜேந்திரகுமார் வலியுறுத்துவதும், தானும் இணைந்து அப்பணியில் ஈடுபட்டதால் அதனைக் கைவிடமுடியாது என்ற சுயமரியாதைக்குள் நின்று சுமந்திரன் 'கட்சி தீர்மானத்தை'   காரணம்  காண்பிப்பதாலும்  நன்மை  ஜே.வி.பி. அரசாங்கத்துக்கு தான்.

ஏனென்றால், வடக்கு, கிழக்கில் தமிழ் பிரதிநிதிகள் எண்ணிக்கைக்கு நிகராக ஜே.வி.பி.யும் மக்கள் பிரதிநிதித்துவங்களை கொண்டிருக்கின்றது. ஆகவே, தமிழ் பிரதிநிதிகள் வடக்கு, கிழக்கு மக்களின் ஏகோபித்த நிலைப்பாடு என்று கட்சி முரண்பாடுகளுக்கு அப்பால் அரசியலமைப்புக்கான யோசனைகளை முன்வைத்தால் கூட ஏற்றுக்கொள்ளப்படுமா என்பது சந்தேகம் தான்.

இதற்குள், சகோதர முஸ்லிம் தரப்புக்களையும் உள்ளீர்க்க வேண்டிய தேவையும் தமிழ்த் தரப்புக்கு உள்ளது. அத்தரப்பு தனியாக அரசியலமைப்பு விடயங்களை கையாள முனைந்தால் நிலைமைகள் அதோ கதிதான்.