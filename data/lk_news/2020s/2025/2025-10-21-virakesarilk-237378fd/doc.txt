ரசிகர்களின் கவனத்தை ஈர்க்கும் விஷ்ணு விஷாலின் 'ஆர்யன்' பட முன்னோட்டம்

விஷ்ணு விஷால் நடிப்பில் வெளியான 'ராட்சசன்' திரைப்படத்திற்கு பிறகு... அதேபோன்று சைக்கோ கில்லரை தேடும் கிரைம் திரில்லராக உருவாகி இருக்கும் 'ஆர்யன்' படத்தின் முன்னோட்டம் ரசிகர்களின் கவனத்தை கவர்ந்திருக்கிறது. இதன் காரணமாக இந்த முன்னோட்டம் வெளியான குறுகிய கால அவகாசத்திற்குள் ஒரு மில்லியனுக்கும் மேற்பட்ட பார்வையாளர்களால் பார்வையிடப்பட்டு.. படத்தைப் பற்றிய எதிர்பார்ப்பை அதிகரிக்க வைத்திருக்கிறது.

இயக்குநர் பிரவீன். கே இயக்கத்தில் உருவாகியுள்ள 'ஆர்யன்' எனும் திரைப்படத்தில் விஷ்ணு விஷால், ஷ்ரத்தா ஸ்ரீநாத், செல்வராகவன், கே. எஸ். அவினாஷ் உள்ளிட்ட பலர் நடித்துள்ளார்கள். ஹரிஷ் கண்ணன் ஒளிப்பதிவு செய்திருக்கும் இந்த திரைப்படத்திற்கு ஜிப்ரான் இசையமைத்துள்ளார். கிரைம் திரில்லராக தயாராகி இருக்கும் இந்த திரைப்படத்தை விஷ்ணு விஷால் ஸ்டுடியோஸ் நிறுவனம் சார்பில் தயாரிப்பாளர் விஷ்ணு விஷால் தயாரித்திருக்கிறார். இந்தத் திரைப்படத்தை சுப்ரா ஆரியன் ரமேஷ் வழங்குகிறார்.

எதிர்வரும் 31 ஆம் திகதியன்று உலகம் முழுவதும் பட மாளிகையில் வெளியாகும் இந்த திரைப்படத்தின் முன்னோட்டம் வெளியிடப்பட்டது. அதில் இடம் பிடித்திருக்கும் குற்ற சம்பவம், புலனாய்வு தொடர்பான காட்சிகள் சுவராசியமான எதிர்பாராத திருப்பங்களுடன் 'ராட்சசன்' படத்தை நினைவுபடுத்துவதால்.. ரசிகர்களிடத்தில் படத்தைப் பற்றிய எதிர்பார்ப்பு எகிறி இருக்கிறது.