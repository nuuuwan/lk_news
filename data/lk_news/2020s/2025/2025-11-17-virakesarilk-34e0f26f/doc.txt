99x நிறுவனம் அறிமுகப்படுத்தும் Agentri AI

சர்வதேச மென்பொருள் வடிவமைப்பு பொறியியல் நிறுவனமான 99x, Agentic AI தொழில்நுட்பத்தை முன்னேற்றுவதற்கான தனது பிந்தைய புத்தாக்கத்தை அறிமுகப்படுத்தியது.

கொழும்பிலுள்ள சினமன் கிரேன்ட்  ஹோட்டலில் கடந்த வாரம் இந்த அறிமுக நிகழ்வு நடைபெற்றது.

புதிய சந்தையில் அதன் மூலோபாய விரிவாக்கம், செயற்கை நுண்ணறிவால் முன்னெடுக்கப்படுகின்ற புத்தாக்கத்தின் மையமாக இலங்கையை நிலைநிறுத்தும் நிறுவனத்தின் தொடர்ச்சியான அர்ப்பணிப்பு ஆகியவை குறித்து 99x நிறுவனத்தின் சர்வதேச தலைமைத்துவ அணியினர் தெளிவுப்படுத்தினர்.

இந்த அறிமுக நிகழ்வில் 99x Asiaன் ஸ்தாபகரும், அதன் தலைவருமான மனோசேகரம், குழும பிரதம நிறைவேற்று அதிகாரியான ஓட்-ஸ்வியர் ஒஸ்லி, 99x Norway  குழும பிரதம நிதி அதிகாரி ட்ரைக்வேமோ, பிரதம நிறைவேற்று அதிகாரி ஹசித் யக்கஹவிட்ட, பிரதம செயல்பாட்டு அதிகாரி ஷெஹானி செனவிரத்ன, மற்றும் 99xProduct Engineering  பிரதம செயற்கை நுண்ணறிவு அதிகாரி சத்துர டி சில்வா உள்ளிட்ட 99x நிறுவன தலைமைத்துவ அணியின் முக்கிய உறுப்பினர்கள் பலரும் கலந்து சிறப்பித்துள்ளனர்.

99x Product Engineering  பிரதம நிறைவேற்று அதிகாரி ஹசித் யக்கஹவிட்ட நிகழ்வில் உரையாற்றிய போது

99x Product Engineering  அணிகள் செயற்கை நுண்ணறிவை எவ்வாறு சிறப்பாக உள்வாங்கிக்கொண்டுள்ளன என்பதையும், செயற்கை நுண்ணறிவு தொழில்நுட்பங்களுக்கு இடமளிக்கும் வகையில் தமது தயாரிப்பு வடிவமைப்புக்களை முன்னெடுப்பதில் எவ்வாறு பல்வேறு வாடிக்கையாளர்களுடன் இணைந்து அவர்கள் பணியாற்றிவருகின்றனர் என்பதையும் அவர் விளக்கியதுடன் பல்வேறு தொழில்துறைகள் மத்தியில் வாடிக்கையாளர்கள் தமது வியாபார நடைமுறைகளை பரிணமிக்கச் செய்வதற்கு Agentri தளம் எவ்வாறு இடமளித்துள்ளது என்ற விபரங்களையும் ஹசித் பகிர்ந்துகொண்டார்.

தொடர்ந்து விளக்கமளித்த அவர், “உருவாக்க செயற்கை நுண்ணறிவு (Generative AI) என்பது பாரியதொரு மேம்பாடாக அமைந்தாலும், சிக்கலான வியாபாரச் சவால்களுக்கு தீர்வு காண்பதில் பல்வேறு செயற்கை நுண்ணறிவு முகவர்களும் ஒன்றிணைந்து பணியாற்றுவதே உண்மையான மாற்றத்திற்கு வழிவகுக்கின்றது. இதனை மேற்கொள்ள Agentri உதவுவதுடன், பொறியியல் மகத்துவம், படைப்பாற்றல் மற்றும் மனித நுண்ணறிவை ஒருங்கிணைக்கின்றது. உண்மையில் வலிமைமிக்க ஒன்றை கட்டியெழுப்ப எண்ணியமையால் எமக்குச் சொந்தமான முகவர் ஏற்பாட்டுத் தளத்தை நாம் வடிவமைத்துள்ளதுடன், உலகெங்கிலும் உள்ள எமது வாடிக்கையாளர்களுக்கு உண்மையான நற்பலனை அது தற்போது வழங்கிவருகின்றது.”

கடந்த ஆண்டில் நிதியியல் சேவைகள், சட்டம், காப்புறுதி, போக்குவரத்து, மற்றும் கணக்கியல் போன்ற துறைகள் மத்தியில் உயர் விளைவுகளை ஏற்படுத்தவல்ல அமுலாக்கங்களுக்கு 99xன் முகவர் செயற்கை நுண்ணறிவு கட்டமைப்பு வலுவூட்டியுள்ளதுடன், வெளிப்படையான மதிப்பை வழங்கி, வியாபாரத்தின் பெறுபேறுகளை விரைவுபடுத்தியுள்ளது. இதன் வெற்றியானது, மென்பொருள் வடிவமைப்பு பொறியியல் மற்றும் டிஜிட்டல் பரிணாமம் ஆகியவற்றின் நம்பிக்கைக்குரிய உலகளாவிய கூட்டாளர் என்ற 99xன் நன்மதிப்பையும் மீண்டும் உறுதிப்படுத்தியுள்ளது என்றார்.

99xன் உலகளாவிய செயற்பாடுகுறித்து 99x Norway  குழும பிரதம நிறைவேற்று அதிகாரியான ஓட்-ஸ்வியர் ஒஸ்லி கருத்து தெரிவிக்கையில், ஐரோப்பா, வட மற்றும் தென் அமெரிக்கா, ஆசியா பிராந்தியங்கள் மத்தியில் நிறுவனத்தின் சீரான விரிவாக்கம் குறித்து விளக்கினார்.

கடந்த ஆண்டில் நாம் அடையப்பெற்றுள்ள வளர்ச்சி நோக்கம் சார்ந்தது என்பதுடன், புத்தாக்கம் மற்றும் தொழில்நுட்பத்தினூடாக எமது வாடிக்கையாளர்கள் வெற்றி காண்பதற்கு உதவும் ஆழமான நோக்கம் ஆகியவற்றை அத்திவாரமாகக் கொண்டு கட்டியெழுப்பப்பட்டுள்ளது. அந்த வகையில் ஐரோப்பாவில் உச்ச செயல்திறன் கொண்ட நிறுவனங்கள் பலவற்றை நாம் கையகப்படுத்தியுள்ளதுடன், மேலும் பல நிறுவனங்களுடன் கூட்டிணைவது மற்றும் கையகப்படுத்துவது குறித்த கலந்துரையாடல்களில் தீவிரமாக ஈடுபட்டுள்ளோம்.

நாம் அண்மையில் அவ்வாறு கையகப்படுத்தியுள்ள வணிகங்களில் Solvr  மற்றும் Clave (இரண்டும் நோர்வேயைச் சேர்ந்தவை) மற்றும் போலந்திலுள்ள Fabres  நிறுவனத்தின் பெரும்பான்மைப் பங்குகளை வாங்கியமை ஆகியன குறிப்பிடத்தக்கவை. உயர் மதிப்புமிக்க, நீண்டகால அடிப்படையிலான கூட்டாளராக மாறி, நாம் இயங்கிவருகின்ற புவியியல் பிராந்தியங்கள் எங்கும் மிகச் சிறந்த தொழில்நுட்ப திறமைசாலிகளை ஈர்க்கவேண்டும் என்பதே தமது இலட்சியம் என்றார்.