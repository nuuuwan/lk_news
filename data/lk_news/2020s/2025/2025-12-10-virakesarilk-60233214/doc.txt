ஹட்டன் - நோர்டன் பிரதான வீதியின் பாலத்தை புனரமைக்கும் இராணுவம்!

நாட்டில் நிலவிய மோசமான காலநிலையால் காசல்ரீ பகுதியில் உள்ள ஹட்டன்- நோர்டன் வீதியில் பாலம் மிகவும் சேதமடைந்துள்ள நிலையில், பாலத்தின் ஒரு பகுதி இடிந்து விழும் அபாயத்தில் உள்ளதாலும் புதிய பாலம் கட்ட வேண்டிய தேவை ஏற்பட்டுள்ளது.

இதன்படி இன்று புதன்கிழமை (10) அதற்கான தற்காலிக இரும்புப் பாலத்தைப் பொருத்தும் கட்டுமானப் பணிகளுக்கு

கண்டியில் அமைந்துள்ள பல்லேகெலே இலங்கை இராணுவத்தின் 31வது இராணுவ பொறியியல் படைப்பிரிவின் அதிகாரிகள் மற்றும் வீதி அபிவிருத்தி அதிகார சபையில் பொறியியல் பிரிவுடன் இணைந்து பணியாற்றி வருகின்றனர்.

கடந்த மாதம் (30) திகதி குறித்த  பாலம் இடிந்து விழுந்ததிலிருந்து, மாற்று வழிகள் வழியாக அந்த வீதியில்  போக்குவரத்தை மேற்கொள்ள நடவடிக்கை எடுக்கப்பட்டது.

இந்த பாலத்தின் கட்டுமானப் பணிகளை தேசிய மக்கள் சக்தியின் நுவரெலியா மாவட்ட நாடாளுமன்ற உறுப்பினர் திரு. மஞ்சுள சுரவீரராச்சி, ஹட்டன் பிரிவுக்குப் பொறுப்பான மூத்த காவல்துறை கண்காணிப்பாளர் திரு. பிரதீப் வீரசேகர மற்றும் வீதி அபிவிருத்தி அதிகார சபையில் அதிகாரிகள் கலந்து கொண்டனர்.