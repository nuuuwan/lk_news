கிகி & கொகொ' ரசிகர்களை வியப்பில் ஆழ்த்துமா..!?

இந்தியாவில் தயாரான 'மகா அவதார் நரசிம்மா' எனும் அனிமேஷன் திரைப்படம் வசூல் ரீதியாகவும், விமர்சன ரீதியாகவும் பாரிய வெற்றியை உண்டாக்கி அனிமேஷன் திரைப்படங்களுக்கான வணிகத்தையும், பார்வையாளர்களையும் விரிவுபடுத்தியது. இந்தத் தருணத்தில் பார்வையாளர்களுக்கு உற்சாகமூட்ட 'கிகி & கொகோ' எனும் அனிமேஷன் திரைப்படம் உருவாகி இருக்கிறது.

அறிமுக இயக்குநர் பி. நாராயணன் இயக்கத்தில் உருவாகி இருக்கும் 'கிகி & கொகோ' படத்தில் கிகி என்ற செல்ல பிராணிக்கும், கொகோ என்ற பெண் பிள்ளைக்கும் இடையேயான உறவை இந்த அனிமேஷன் படைப்பு விவரிக்கிறது. இதனை இனிகா புடொடக்சன்ஸ் நிறுவனம் தயாரித்திருக்கிறது.

இந்த அனிமேஷன் படைப்பை பற்றி இயக்குநர் பேசுகையில், '' குழந்தைகளுக்கு கல்வி தொடர்பான படங்கள்தான் அவசியமாக இருக்கிறது. அந்த வகையில் எங்களுடைய இந்த 'கிகி & கொகொ' எனும் அனிமேஷன் திரைப்படத்தில் பிள்ளைகளுக்கு இடையேயான நட்பு - அன்பு பற்றி எடுத்துரைத்திருக்கிறோம். கதை சொல்லல் மூலம் குழந்தைகள் கற்றுக் கொள்வது எளிது. அதனை நோக்கமாகக் கொண்டு இந்த அனிமேஷன் படைப்பை உருவாக்கி இருக்கிறோம்'' என்றார்.