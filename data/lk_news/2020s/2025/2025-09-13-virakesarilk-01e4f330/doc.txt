கொழும்பு - காலி பிரதான வீதியை பயன்படுத்தும் வாகன சாரதிகளுக்கு முக்கிய அறிவித்தல்!

கொழும்பு – காலி பிரதான வீதியை பயன்படுத்தும் வாகன சாரதிகளுக்கு முக்கிய அறிவித்தல் ஒன்று வெளியிடப்பட்டுள்ளது.

வாத்துவ, தல்பிட்டியவில் உள்ள ஸ்ரீ தலதாவத்த புராண விஹாரையில் வருடந்தோறும் நடைபெறும் தலதா பெரஹெர காரணமாக கொழும்பு – காலி பிரதான வீதியில் போக்குவரத்து கட்டுப்படுத்தப்பட்டுள்ளதாக பொலிஸார் தெரிவித்தனர்.

கொழும்பு – காலி பிரதான வீதியில் சனிக்கிழமை (13) பெரஹெர ஊர்வலம் நடைபெற உள்ளது.

எனவே, இன்று (13) மாலை 7:00 மணி முதல் நாளை (14) அதிகாலை 1:00 மணி வரை ஊர்வல பயணத்தின் போது வாத்துவ பொலிஸ் பிரிவில் உள்ள கொழும்பு - காலி பிரதான வீதியில் கடும் போக்குவரத்து நெரிசல் ஏற்படக்கூடும்.

பாணந்துறை மணிக்கூட்டு கோபுரத்திலிருந்து ஹொரண வீதியில் அலுபோமுல்ல ஊடாக பண்டாரகம சென்று மொரோந்துடுவ வீதியில் பண்டாரகம சந்தியின் வலப்புறம் வாடிய மங்கட சந்தியில் இடப்புறம் திரும்பி களுத்துறை ஊடாக காலி நோக்கி செல்லவும்.

களுத்துறை வடக்கு பொலிஸ் பிரிவிற்குட்பட்ட வாடிய மங்கட சந்தியிலிருந்து மொறொந்துடுவ வீதியில் பண்டாரகம சென்று பண்டாரகம சந்தியில் இடது பக்கம் திரும்பி அலுபோமுல்ல சென்று பாணந்துறை நோக்கி வலப்புறம் பாணந்துறை மணிக்கூட்டு கோபுர சந்தியில் வலப்புறம் திரும்பி கொழும்பு நோக்கி செல்லவும்.