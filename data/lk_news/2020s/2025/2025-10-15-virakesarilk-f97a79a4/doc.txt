யார் இந்த “பஸ் லலித்” ?

பாதாள உலக கும்பலைச் சேர்ந்தவரும் போதைப்பொருள் கடத்தல்காரருமான “பஸ் லலித்“ என்று அழைக்கப்படும் லலித் கன்னங்கர என்பவர் டுபாயில் வைத்து கைதுசெய்யப்பட்டுள்ளதாக தகவல் வெளியாகியிருந்தது.

சர்வதேச ரீதியில் சிவப்பு எச்சரிக்கை விடுக்கப்பட்டுள்ள “பஸ் லலித்“ என்பவர் பல்வேறு குற்றச் செயல்களுடன் தொடர்புடையவர் என பொலிஸார் தெரிவித்துள்ளனர்.

“பஸ் லலித்“ என்பவர் உயிரிழந்த இரண்டு குற்றவாளிகளான “சமயன்” மற்றும் “ஊரு ஜூவா” ஆகியோரின்  சகா ஆவார்.

“புருமுணா” என்று அழைக்கப்படும் ரவிந்து சங்ப டி சில்வா என்பவரை கொலை செய்தல்

2023 ஆம் ஆண்டு செப்டெம்பர் 30 ஆம் திகதி ஹங்வெல்ல பகுதியில் மற்றுமொரு வர்த்தகரை கொலை செய்தல்

2023 ஆம் ஆண்டு “மன்னா ரொஷான்” மற்றும் அவரது மனைவியை கொலை செய்தல்

2024 ஆம் ஆண்டு ஹங்வெல்ல பகுதியில் வஜிர நிஷாங்க என்வரையும் மன்னா ரொஷானின் சகோதரனையும் கொலை செய்தல்

2025 ஆம் ஆண்டு ஆகஸ்ட் மாதம் 12 ஆம் திகதி ஹோமாகம பிரதேச சபையின் முன்னாள் உறுப்பினர் சாந்த முதுன்கொட்டுவ ஹேவத்தை  கொலை செய்தல்

2025 ஆம் ஆண்டு ஜூலை மாதம் 06 ஆம் திகதி கொடஹெர பொட்டா மற்றும் தெமட்டகொடை ருவான் ஆகியோரை கொலை செய்ய முயற்சித்தல்

மிரட்டி கப்பம் பெறும் சம்பவங்கள் 15 பதிவாகியுள்ளன. ஆகியவை “பஸ் லலித்“ என்பவருக்கு எதிராக முன்வைக்கப்பட்டுள்ள குற்றச்சாட்டுக்கள் ஆகும் என பொலிஸார் தெரிவித்துள்ளனர்.