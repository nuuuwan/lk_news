திருகோணமலை முத்துக்குமாரசுவாமி ஆலயத்தில் சூரசம்ஹார விழா சிறப்பாக நிறைவு

திருகோணமலை முத்துக்குமாரசுவாமி ஆலயத்தின் வருடாந்த கந்தசஷ்டி விரதத்தின் இறுதிநாளான திங்கட்கிழமை (27) மாலை, சூரசம்ஹார நிகழ்வு மிகுந்த பக்தி பூர்வமாக நடைபெற்றது.

இன்றைய தினம் அதிகாலை திருப்பள்ளிஎழுற்சியுடன் ஸ்ரீ ஆறுமுக சுவாமிக்கு சண்முக அர்ச்சனை நடைபெற்றது. மாலை வேளையில் விசேட அலங்காரத்துடன் ஆட்டுக்கடா வாகனத்தில் எழுந்தருளிய சுவாமி, பக்தர்கள் புடைசூழ சூரனை வதம் செய்த சூரசம்ஹார நிகழ்வினால் ஆலயப் பரப்பே ஆன்மிக மகிழ்ச்சியில் ஒளிர்ந்தது.