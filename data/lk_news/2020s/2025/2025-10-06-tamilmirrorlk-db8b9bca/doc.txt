விக்கிபீடியாவுக்கு போட்டியாக வருகிறது குரோக்பீடியா

விக்​கிபீடி​யா​வுக்கு போட்​டி​யாக குரோக்​பீடியா என்ற தகவல் களஞ்​சி​யத்தை அமெரிக்க தொழில​திபர் எலான் மஸ்க் விரை​வில் அறி​முகம் செய்​கிறார்.

கடந்த 2001-ம் ஆண்​டில் தொடங்​கப்​பட்ட விக்​கிபீடியா உலகின் தகவல் களஞ்​சி​ய​மாக செயல்​படு​கிறது. விக்​கிமீடியா அறக்​கட்​டளை என்ற தொண்டு நிறு​வனம் விக்​கிபீடி​யாவை நிர்​வகித்து வரு​கிறது. இந்த தளம் சுமார் 300-க்​கும் மேற்​பட்ட மொழிகளில் தகவல்​களை வழங்கி வரு​கிறது. சுமார் 6.5 கோடிக்​கும் மேற்​பட்ட கட்​டுரைகள் இடம்​பெற்​றுள்​ளன.

தற்​போது விக்​கிபீடி​யா​வுக்கு போட்​டி​யாக குரோக்​பீடியா என்ற புதிய தகவல் களஞ்​சி​யத்தை அமெரிக்க தொழில​திபர் எலான் மஸ்க் விரை​வில் அறி​முகம் செய்ய உள்​ளார். இதுகுறித்து சமூக வலை​தளத்​தில் அவர் ஞாயிற்றுக்கிழமை (05)  வெளி​யிட்ட பதி​வில், “அடுத்த 2 வாரங்​களில் குரோக்​பீடியா தொடங்​கப்​படும்’’ என்று அறி​வித்​துள்​ளார்.

தொழில​திபர் எலான் மஸ்க் சார்​பில் கடந்த 2023-ம் ஆண்டு மார்ச் மாதம் எக்ஸ் ஏஐ என்ற செயற்கை நுண்​ணறிவு நிறு​வனம் தொடங்​கப்​பட்​டது. எக்ஸ் ஏஐ சார்​பில் கடந்த 2023-ம் ஆண்டு நவம்​பரில் குரோக் என்ற அரட்டை தளம் தொடங்​கப்​பட்​டது. அடுத்த கட்​ட​மாக எக்ஸ் ஏஐ சார்​பில் தற்​போது குரோக்​பீடியா என்ற தகவல் களஞ்​சி​யம் தொடங்​கப்பட உள்​ளது.

முதல்​கட்​ட​மாக குரோக்​பீடி​யா​வில் ஆங்​கில மொழி​யில் 68 லட்​சம் கட்​டுரைகள் இடம்​பெற உள்​ளன. அதோடு மொழி அகரா​தி, புத்​தகம், செய்​தி​கள், பொது அறி​வு, சுற்​றுலா தலங்​கள் குறித்த சேவை​களும் வழங்​கப்பட உள்​ளன.

இதுதொடர்​பாக எக்ஸ் ஏஐ நிறு​வனத்​தின் மூத்த அதி​காரி சமூக வலை​தளத்​தில் வெளி​யிட்ட பதி​வில், ‘‘விக்​கிபீடியா தளத்​தில் பல்​வேறு பொய்​கள் பரவி கிடக்​கின்​றன. உண்​மை​கள் மறைக்​கப்​பட்டு உள்​ளன.

சில தீய சக்​தி​கள் விக்​கிபீடியா மூல​மாக தவறான தகவல்​களை அளித்து வரு​கின்​றன. இதற்கு விக்​கிபீடியா நிர்​வாக​மும் உறு​துணை​யாக இருந்து வரு​கிறது. புதி​தாக அறி​முக​மாகும் குரோக்​பீடி​யா, பொது​மக்​களுக்கு உண்​மை​யான தகவல்​களை மட்​டுமே வழங்​கும்’’ என்றா​ர்​.