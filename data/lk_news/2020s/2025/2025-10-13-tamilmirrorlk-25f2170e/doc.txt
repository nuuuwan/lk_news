சட்டவிரோத மீன்பிடி 45 பேர் கைது

2025 செப்டம்பர் 29 முதல் ஒக்டோபர் 07 வரை இலங்கை முழுவதும் பல இடங்களில் பல்வேறு சட்டவிரோத மீன்பிடி நடவடிக்கைகளில் ஈடுபட்ட நாற்பத்தைந்து (45) நபர்கள் 11 டிங்கி படகுகள், 02 படகுகள் மற்றும் 01 கெப் வண்டியுடன் கைது செய்யப்பட்டதாக இலங்கை கடற்படை தெரிவித்துள்ளது.

மீன்பிடி மற்றும் நீர்வளத் துறை மற்றும் பொலிஸ் சிறப்புப் படை (STF) ஆகியவற்றின் உதவியுடன் கடற்படை நடத்திய தனித்தனி நடவடிக்கைகளின் போது இந்தக் கைதுகள் செய்யப்பட்டுள்ளன.

திருகோணமலையின் மலைமுந்தல், கொக்குத்தொடுவாய், போல்டர் பொயிண்ட், கொக்கிளாய், கதிரவேலி பொயிண்ட், போடுவகட்டு, ஃபவுல் பொயிண்ட், ஓட்டமாவடி, பிளான்டைன் பொயிண்ட், கல்குடா மற்றும் கல்லரவ ஆகிய கடலோரப் பகுதிகளிலும், யாழ்ப்பாண நகரப் பகுதியிலும் வடக்கு மற்றும் கிழக்கு கடற்படை கட்டளைகளால் 45 நபர்கள் கைது செய்யப்பட்டனர்.

சட்டவிரோத மீன்பிடி முறைகளில் ஈடுபட்டமை, சட்டவிரோத வலைகள் மற்றும் வெடிபொருட்களைப் பயன்படுத்தி மீன்பிடித்தமை மற்றும் செல்லுபடியாகும் உரிமம் இல்லாமல் மீன்பிடித்தமை ஆகிய குற்றச்சாட்டுகளுக்காக அவர்கள் கைது செய்யப்பட்டனர்.

சந்தேக நபர்கள், மீன்பிடி படகுகள், ஒரு வாகனம் மற்றும் அங்கீகரிக்கப்படாத உபகரணங்களுடன், யாழ்ப்பாணம், கிண்ணியா, முல்லைத்தீவு, குச்சவெளி, லங்காபட்டுன, கோட் பே மற்றும் மட்டக்களப்பு ஆகிய இடங்களில் உள்ள மீன்வள மற்றும் நீர்வளத் துறை அலுவலகங்களில் ஒப்படைக்கப்பட்டுள்ளனர்.