கம்பளையில் போதைப்பொருளுடன் இளம் தம்பதி கைது ; மேலதிக விசாரணைகளில் பல பொருட்கள் கைப்பற்றல்!

கம்பளைப் பிரதேசத்தில் போதைப்பொருளுடன் கைது செய்யப்பட்ட இளம் தம்பதியினரிடம் மேற்கொண்ட மேலதிக விசாரைணகள் மூலம் அவர்கள் தங்கி இருந்த வீடுகள் எனக் கூறப்படும் மற்றும் மூன்று வீடுகளில் இருந்து மேலும் போதைப் பொருட்கள் கைப்பற்றப்பட்டுள்ளன.

கடந்த 25ம் திகதி மேற்படி தம்பதியினர் நாவலப்பிட்டிய பிரதேசத்தில் போதைப் பொருள் விநியோகத்தில் ஈடுபட்டிருந்த போது கைதாகினர்.

அதனையடுத்து கைதான ஆண்  ஒருவர் 7 நாட்களுக்கு தடுத்து வைத்து விசாரணைகளில் ஈடுபடுத்த பொலிஸார் நீதிமன்ற அனுமதியைப் பெற்றுள்ளதுடன் பெண்னை விளக்கமறியலில் வைக்கும் படி நீதவான் உத்தரவிட்டார்.

இந்நிலையில் பொலிஸார் மேற்கொண்ட மேலதிக விசாரணைகளின் போது அவர்கள் தங்கி இருந்ததாகக் கூறப்படும் மூன்று வீடுகளில் இரண்டு வீடுகளில் இருந்து போதைப்பொருட்கள் மற்றும் அவற்றுடன் தொடர்புடைய சில பொருட்கள்  கைப்பற்றப்பட்டுள்ளன.

கைதான 22 வயதுடைய ஆண் ஏற்கனவே ஒரு திருமணம் செய்துள்ளதாகவும்  தெரிவிக்கப்படுகிறது. அதே நேரம் எதிர் வரும் 15 ம் திகதி வரை தடுத்து வைக்கப்பட்டுள்ள பெண், ஒரு கற்பிணி என்றும், மற்றைய மனைவிக்கு 15 மாதக் குழந்தை ஒன்று இருப்பதாகவும் விசாரணைகளில் இருந்து தெரியவந்துள்ளது.

கம்பளை, துனுகேயுல்ல வீதி, உடகம - அங்கெலபிட்டிய பகுதியிலுள்ள வீடு, கம்பளை, தொலஸ்பாகை வீதியில் உள்ள வீடு என்பவற்றை சோதித்தபோதே ஐஸ் போதைப்பொருள்  பக்கெட்டுகள் மற்றும் உபகரணங்கள் கைப்பற்றப்பட்டுள்ளன.