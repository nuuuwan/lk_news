வன, சுற்றுச்சூழல் சேதங்களை அறிவிக்க தொலைபேசி இலக்கம் நாளை அறிமுகம்!

நாட்டில் வன அமைப்பு மற்றும் சுற்றுச்சூழலுக்கு ஏற்படும் சேதங்கள் குறித்து,  தகவல்களை வழங்குவதற்காக நாளை முதல் புதிய தொலைபேசி இலக்கம் அறிமுகப்படுத்தப்படவுள்ளது.

அதன்படி, 1995 என்ற புதிய தொலைபேசி இலக்கத்தின் மூலம் தகவல்களை வழங்க முடியும் என சுற்றாடல் அமைச்சு தெரிவித்துள்ளது.

வன மற்றும் வனவிலங்கு பாதுகாப்பு நடவடிக்கைகளை துரிதப்படுத்துவதையும், வனக் குற்றங்களைத் தடுப்பதையும் நோக்கமாக கொண்டு இந்த இலக்கம் அறிமுகப்படுத்தப்படவுள்ளது.

அதற்மைய, வனவிலங்கு மற்றும் வனப் பாதுகாப்புத் திணைக்களத்தின் பாதுகாப்புப் படையினரும் அதிகாரிகளும் பெறப்படும் தகவல்களின் அடிப்படையில் உடனடி நடவடிக்கைகளை மேற்கொள்வார்கள் என குறிப்பிடப்படுகிறது.

மேலும், இந்த செயல்பாட்டுப் பிரிவால் பெறப்பட்ட தரவு மற்றும் தகவல்களை ஒருங்கிணைத்து பகுப்பாய்வு செய்வதன் மூலம், வனக் குற்றங்கள் குறித்த தகவல்கள் ஒரே நிலையத்தின் மூலம் சேகரிக்கப்பட்டு, வகைப்படுத்தப்பட்டு பகுப்பாய்வு செய்யப்படும், மேலும் இந்தத் தரவைப் பயன்படுத்தி, வனக் குற்றங்கள் அதிகமாக உள்ள பகுதிகளைக் கண்டறிந்து அவற்றுக்கு எதிராக உடனடி நடவடிக்கை எடுக்க தேவையான உத்திகள் உருவாக்கப்படும் எனவும் சுற்றாடல் அமைச்சு தெரிவித்துள்ளது.