தென்னகோன் முன்பிணை மனு; ஓஐசிக்கு நோட்டீஸ்

ஜனாதிபதி செயலகத்திற்கு முன்பாக ஆர்ப்பாட்டக்காரர்களை கலைத்த சம்பவம் தொடர்பான விசாரணை தொடர்பாக சந்தேக நபராக கைது செய்யப்பட்டால், தனக்கு முன்பிணை வழங்குமாறு கோரி, பொலிஸ்மா அதிபர் தேசபந்து தென்னகோன் கொழும்பு கோட்டை நீதவான் நீதிமன்றத்தில் தனது எதிர்பார்க்கப்பட்ட பிணை விண்ணப்பத்தை செவ்வாய்க்கிழமை (29)சமர்ப்பித்தார்.

குற்றப் புலனாய்வுத் துறையின் சிறப்புப் புலனாய்வுப் பிரிவு 03 இன் பொறுப்பதிகாரி, இந்த ஜாமீன் விண்ணப்பத்தை பிரதிவாதியாகச் சமர்ப்பித்தார்.

2022 மே 9 அன்று ஜனாதிபதி செயலகத்திற்கு முன்பாக போராட்டக்காரர்கள் கலைக்கப்பட்ட சம்பவம் தொடர்பாக உயர் நீதிமன்றத்தில் வழக்கு தொடரப்பட்டு, வழக்கு விசாரிக்கப்பட்டு இறுதி தீர்ப்பு வழங்கப்படுவதற்கு முன்பு கைது செய்யப்படும் அபாயம் இருப்பதால் முன்பிணை வழங்க வேண்டும் என்றும் கோரி இந்த மனு தாக்கல் செய்யப்பட்டது.

இந்த பிணை விண்ணப்பத்தை பரிசீலித்த பின்னர், கோட்டை நீதவான் திருமதி நிலபுலி லங்காபுர, குற்றப் புலனாய்வுத் துறையின் சிறப்பு புலனாய்வுப் பிரிவு 03 இன் OIC க்கு தனது விளக்கத்தை  முன்வைக்க 5 ஆம் திகதி நீதிமன்றத்தில் ஆஜராகுமாறு நோட்டீஸ் அனுப்பினார்