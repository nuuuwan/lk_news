கந்தானை ஐஸ் தயாரிப்பதற்கான இரசாயனப்பொருட்கள் ; பரிசோதனை முடிவுகள் குறித்த முக்கிய அறிவிப்பு

கந்தானையில் கைப்பற்றப்பட்ட ஐஸ் போதைப்பொருளை தயாரிப்பதற்கு பயன்படுத்தப்படும் இரசாயனப்பொருட்கள் என சந்தேகிக்கப்படும் “மெத்தம்பெட்டமைன்” சம்பந்தமான பரிசோதனை முடிவுகள் இவ்வார இறுதிக்குள் வெளியிடப்படும் என்று தேசிய அபாயகர ஓளடதங்கள் கட்டுப்பாட்டுச் சபை அறிவித்துள்ளது.

கந்தானையில் கைப்பற்றப்பட்ட மெத்தம்பெட்டமைன் என்று சந்தேகிக்கப்படும் இரசாயனப் பொருட்கள் குறித்த பரிசோதனைகள் முன்னெடுக்கப்பட்டு வருகின்றன. இதன் முடிவுகளை இவ்வார இறுதிக்குள் வெளியிடுவதற்கு எதிர்பார்க்கப்படுகிறது.

மித்தெனிய மற்றும் நெடோல்பிட்டியவில் ஆகிய பகுதிகளில் கைப்பற்றப்பட்ட இரசாயனப்பொருளானது ஐஸ் தயாரிப்பதற்கு பயன்படுத்தப்படும் மெத்தம்பெட்டமைன்  இரசாயனப்பொருள் என்பது உறுதிப்படுத்தப்பட்டுள்ளது.

அதேவேளை வெலிகமவிலும் மெத்தம்பெட்டமைன் இரசாயன ஆய்வுகூடமொன்று அடையாளப்படுத்தப்பட்டதோடு, மொல்டோவா நாட்டவர் சந்தேகத்தின் பேரில் கைது செய்யப்பட்டமை குறிப்பிடத்தக்கது.