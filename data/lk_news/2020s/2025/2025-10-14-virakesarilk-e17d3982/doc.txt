மின்சார வேலியில் சிக்கி காட்டு யானை உயிரிழப்பு ; பெண்ணுக்கு அபராதம்!

அநுராதபுரம், மதவாச்சி, பக்மீகம பகுதியில் உள்ள காணியில் மின்சார வேலியில் சிக்கி காட்டு யானை உயிரிழந்த சம்பவத்துடன் தொடர்புடைய பெண் ஒருவருக்கு 2 இலட்சம் ரூபாய் அபராதம் விதித்து மொரவெவ நீதவான் எம்.எஸ்.எம் சம்சுதீன் நேற்று திங்கட்கிழமை (13) உத்தரவிட்டுள்ளார்.

மதவாச்சி, பக்மீகம பகுதியைச் சேர்ந்த 39 வயதுடைய பெண் ஒருவருக்கே அபராதம் விதிக்கப்பட்டுள்ளது.

இந்த பெண் குறித்த காணியில் சட்டவிரோதமாக மின்சார வேலியை பொருத்தியுள்ள நிலையில் கடந்த 04 ஆம் திகதி அந்த மின்சார வேலியில் சிக்கி காட்டு யானை ஒன்று உயிரிழந்துள்ளார்.

இதனையடுத்து குறித்த பெண் வனஜீவராசிகள் பாதுகாப்பு திணைக்கள அதிகாரிகளால் கைதுசெய்யப்பட்ட நிலையில் நீதிமன்றில் ஆஜர்படுத்தப்பட்ட பின்னர் அவருக்கு எதிராக அபராதம் விதித்து நீதவான் உத்தரவிட்டுள்ளமை குறிப்பிடத்தக்கது.