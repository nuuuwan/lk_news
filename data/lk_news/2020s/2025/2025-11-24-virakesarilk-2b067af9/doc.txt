16 வயதுக்குட்பட்டவர்கள் சமூக ஊடகங்களை பயன்படுத்துவதை தடை செய்ய மலேசியா தீர்மானம்

அடுத்த ஆண்டு முதல் 16 வயதுக்குட்பட்டவர்கள் சமூக ஊடகங்களை பயன்படுத்துவதை தடை செய்ய மலேசியா தீர்மானித்துள்ளது.

அவுஸ்திரேலியா உள்ளிட்ட நாடுகளில்  சமூக ஊடகங்களை பயன்படுத்துபவர்களின் வயது வரம்பு விதிமுறைகளை ஆய்வு செய்வதாகவும், இணைய துன்புறுத்தல், மோசடி மற்றும் சிறுவர்கள் மீதான பாலியல் குற்றங்கள் போன்ற செயற்பாடுகளிலிருந்து இளம் வயதினரை பாதுகாக்க இந்த நடவடிக்கை மேற்கொள்ளப்பட்டவுள்ளது.

சமூக ஊடகங்களினால் இளம் வயதினரின் மனநலம் மற்றும் பாதுகாப்பில் ஏற்படும் பாதிப்புகள் குறித்து உலகளவில் கவலை அதிகரித்துள்ள நிலையில், இந்த விடயம் தொடர்பில் பல பெரிய தொழில்நுட்ப நிறுவனங்கள் மீது  அமெரிக்காவில் வழக்குகள் தாக்கல் செய்யப்பட்டு வருகிறது.

அவுஸ்திரேலியாவிலும்  16 வயதுக்குட்பட்டவர்களின் சமூக ஊடக கணக்குகள்  எதிர்வரும் மாதம் செயலிழக்கச் செய்யும் திட்டம் முன்னெடுக்கப்படுகிறது.