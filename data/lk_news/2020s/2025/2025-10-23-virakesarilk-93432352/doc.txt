பான் இந்திய நட்சத்திர நடிகரான பிரபாஸ் நடிக்கும் 'ஃபௌசி' படத்தின் ஃபர்ஸ்ட் லுக் வெளியீடு

இந்திய சினிமாவில் ஆயிரம் கோடி ரூபாய் வசூல் நாயகனாக வலம் வரும் பிரபாஸ் நடிப்பில் தயாராகி வரும் 'ஃபௌசி' எனும் திரைப்படத்தின் ஃபர்ஸ்ட் லுக் வெளியிடப்பட்டுள்ளது. பிரபாஸின் பிறந்த நாளை முன்னிட்டு அவருடைய ரசிகர்களின் கொண்டாட்டத்திற்காக வெளியிடப்பட்டிருக்கும் இந்த ஃபர்ஸ்ட் லுக் - இணையத்தில் பாரிய அதிர்வை ஏற்படுத்தி இருக்கிறது.

இயக்குநர் ஹனுராகவ புடி இயக்கத்தில் உருவாகி வரும் 'ஃபௌசி' எனும் திரைப்படத்தில் பிரபாஸ், இமான்வி, மிதுன் சக்கரவர்த்தி, ஜெயப்பிரதா, அனுபம் கேர் உள்ளிட்ட பலர் நடித்திருக்கிறார்கள். சுதீப் சட்டர்ஜி ஒளிப்பதிவு செய்திருக்கும் இந்த திரைப்படத்திற்கு விஷால் சந்திரசேகர் இசையமைத்திருக்கிறார். 1940 ஆம் ஆண்டின் பின்னணியில் ஸ்பை எக்சன் திரில்லராக தயாராகி இருக்கும் இந்த திரைப்படத்தை மைத்ரி மூவி மேக்கர்ஸ் மற்றும் டி சீரிஸ் நிறுவனங்கள் சார்பில் தயாரிப்பாளர்கள் நவீன் யெர்னேனி - வை. ரவிசங்கர் & பூஷன் குமார் ஆகியோர் இணைந்து தயாரித்திருக்கிறார்கள்.

தமிழ், தெலுங்கு, மலையாளம், கன்னடம், இந்தி, வங்காளம் ஆகிய மொழிகளில் தயாராகி வரும் இந்த திரைப்படத்தின் ஃபர்ஸ்ட் லுக் வெளியிடப்பட்டுள்ளது. இதில் கதையின் நாயகனை ஒரு வலிமைமிக்க ராணுவ படை பிரிவுடன் ஒப்பிட்டு வாசகத்தை இடம்பெறச் செய்திருப்பதால் படத்தைப் பற்றிய எதிர்பார்ப்பை பிரம்மாண்டமாக எகிற செய்திருக்கிறது.‌