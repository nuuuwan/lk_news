"களுபோவில சுட்டி"யும் அவரது சகோதரரும் போதைப்பொருட்களுடன் கைது!

பிலியந்தலை போகுந்தர பகுதியில் மொரட்டுவை பொலிஸ் விசேட  அதிரடிப்படையினர் மேற்கொண்ட சோதனை நடவடிக்கையின் போது, போதைப்பொருட்களுடன் சந்தேகநபர்கள் இருவர் கைது செய்யப்பட்டுள்ளனர்.

கைது செய்யப்பட்ட சந்தேகநபர்கள் பிலியந்தலை பகுதியைச் சேர்ந்த 24 மற்றும் 25 வயதுடையவர்கள் என தெரியவந்துள்ளது.

2 கிலோ 106 கிராம் ஹெரோயின் போதைப்பொருள், 478 கிராம் ஐஸ் போதைப்பொருள் மற்றும்   போதைப்பொருட்களை கொண்டுச் செல்ல பயன்படுத்தப்பட்ட மோட்டார் சைக்கிள் என்பனவும் பொலிஸாரினால் கைப்பற்றப்பட்டுள்ளன.

கைது செய்யப்பட்டவர்கள், வெளிநாட்டில் தலை மறைவாகவுள்ள  ஒழுங்கமைக்கப்பட்ட குற்றவாளி மற்றும் போதைப்பொருள் கடத்தல்காரரான "களுபோவில அவிஷ்க"வின் முக்கிய உதவியாளரான "களுபோவில சுட்டி" மற்றும் அவரது மூத்த சகோதரர் என தெரியவந்துள்ளது.

கைது செய்யப்பட்ட சந்தேகநபர்கள் மேலதிக விசாரணைகளுக்காக பொலிஸ் போதைப்பொருள் ஒழிப்பு பிரிவினரிடம்  ஒப்படைக்கப்பட்டுள்ளனர்.