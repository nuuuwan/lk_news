நடிகர் ஷாம் நடிக்கும் ' அஸ்திரம்' திரைப்படத்தின் வெளியீட்டு திகதி அறிவிப்பு

தென்னிந்திய திரையுலகில் புகழ்பெற்ற நட்சத்திர நடிகரான ஷாம் கதையின் நாயகனாக முதன்மையான வேடத்தில் நடித்திருக்கும் 'அஸ்திரம் ' எனும் திரைப்படத்தின் வெளியீட்டு திகதி பிரத்யேக புகைப்படத்துடன் அதிகாரப்பூர்வமாக அறிவிக்கப்பட்டிருக்கிறது.‌

இயக்குநர் அரவிந்த் ராஜகோபால் இயக்கத்தில் உருவாகி இருக்கும் 'அஸ்திரம் 'எனும் திரைப்படத்தில் ஷாம், நிரஞ்சனி ,  நிழல்கள் ரவி , ஜீவா ரவி, அருள் டி. சங்கர் உள்ளிட்ட பலர் நடித்திருக்கிறார்கள். கல்யாண் ஒளிப்பதிவு செய்திருக்கும் இந்த திரைப்படத்திற்கு கே. எஸ். சுந்தரமூர்த்தி இசையமைத்திருக்கிறார்.

கிரைம் வித் இன்வெஸ்டிகேஷன் திரில்லர் ஜேனரிலான இந்த திரைப்படத்தை பெஸ்ட் மூவிஸ் நிறுவனம் சார்பில் தயாரிப்பாளர் தனசண்முகமணி தயாரித்திருக்கிறார்.

அனைத்து பணிகளும் நிறைவடைந்து வெளியீட்டிற்காக காத்திருந்த இந்த திரைப்படத்தின் வெளியீட்டு திகதி அதிகாரப்பூர்வமாக அறிவிக்கப்பட்டிருக்கிறது.

அந்த வகையில் இந்த படம் எதிர்வரும் பெப்ரவரி மாதம் 21 ஆம் திகதியன்று உலகம் முழுவதும் பட மாளிகைகளில் வெளியாகிறது.

இதனிடையே நடிகர் ஷாம் நடிப்பில் கடந்த ஆண்டு எந்த தமிழ் திரைப்படங்களும் பட மாளிகை & டிஜிட்டல் தளங்களில் வெளியாகவில்லை என்பதும், அவர் 2023 ஆம் ஆண்டில் வெளியான விஜயின் 'வாரிசு ' படத்தில் நடித்திருந்தார் என்பதும், அவரது நடிப்பில் தயாராகி இருக்கும் அஸ்திரம் திரைப்படம், சிறிய இடைவெளிக்கு பிறகு வெளியாவதால் அவருடைய ரசிகர்கள் உற்சாகமடைந்திருக்கிறார்கள் என்பதும் குறிப்பிடத்தக்கது.