உலகின் மிகவும் அழகிய தீவுகள் பட்டியலில் இலங்கை முதலிடம்

சுற்றுலா பயண இணையத்தளமான பிக் 7 டிராவல் (Big 7 Travel) தொகுத்த "உலகின் 50 சிறந்த தீவுகள்" பட்டியலில் முதலிடத்தை இலங்கை பிடித்துள்ளது.

பிரெஞ்சு பாலினீசியாவின் மூரியா, ஈக்வடாரில் உள்ள கலபகோஸ் தீவுகள் மற்றும் சீஷெல்ஸ் போன்ற பிரபலமான சொர்க்க தீவுகளை இலங்கை முந்திக் கொண்டுள்ளது.

கலாசார பாரம்பரியம், மாறுபட்ட நிலப்பரப்புகள் மற்றும் அழகிய கடற்கரைகள் ஆகியவற்றை கொண்டமைந்துள்ளமையினால் இலங்கை தெரிவுசெய்யப்பட்டுள்ளது.

மேலும்,  இலங்கையில் தனித்துவமான வனவிலங்குகள், பழங்கால கோயில்கள், பசுமையான தேயிலைத் தோட்டங்கள் மற்றும் துடிப்பான உள்ளூர் அனுபவங்கள் கிடைப்பதாக பாராட்டுதல்களை பெற்றுள்ளது என தெரிவித்துள்ளது.