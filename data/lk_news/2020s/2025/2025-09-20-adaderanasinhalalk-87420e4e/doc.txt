පිටකොටුවේ ගොඩනැගිල්ලක ඇති වූ ගින්න පාලනය කෙරේ

පිටකොටුව පළමු හරස් වීදියේ ගොඩනැගිල්ලක ඇති වූ ගින්න මේ වන විට පාලනය කර තිබේ.

අදාළ ගොඩනැගිල්ලේ 03 වන මහලේ ඇති වෙළෙඳසැලක අද (20) පස්වරුවේ මෙම ගින්න හටගෙන තිබුණි.

ගින්න නිවීමේ කටයුතු සඳහා ගිනි නිවීමේ රථ 12ක් යෙදවීමට ගිනි නිවීමේ ඒකකය කටයුතු කළේය.

මේ අතර ඇති වූ ගින්න පාලනය කිරීම සඳහා ගුවන් හමුදාව විසින් බෙල් 212 ගුවන් යානයක්ද යෙදවීමට ගුවන් හමුදාව කටයුතු කරනු ලැබීය.

පිටකොටුව, පළමු වන හරස් වීදියේ ගොඩනැගිල්ලක අද (20) ගින්නක් හටගෙන තිබේ.

අදාළ ගොඩනැගිල්ලේ 3 වන මහලේ ඇති වෙළඳසැලක් මෙසේ ගිනි ගෙන ඇති බව වාර්තා වේ.

ගින්න නිවීමේ කටයුතු මේ වන විට ආරම්භ කර ඇති අතර ඒ සඳහා ගිනි නිවන රථ 12ක් යොදවා ඇති බව ගිනි නිවන හමුදාව සඳහන් කළේය.

මේ අතර ගුවන් හමුදා මාධ්‍ය ප්‍රකාශකවරයා පැවසුවේ ගින්න මැඩපැවැත්වීම සඳහා ගුවන් හමුදා ට්‍රක් රථ 2ක්ද මේ වන විට යොමු කර ඇති බවය.

එමෙන්ම අවශ්‍ය වුවහොත් බෙල් 212 ගුවන් යානයද ගින්න මැඩපැවැත්වීම සඳහා මේ වන විට සූදානම් කර ඇති බවද ඔහු වැඩිදුරටත් අදහස් දක්වමින් පැවසීය.