வெள்ளத்தால் பாதிக்கப்பட்ட மக்களுக்கு உணவு கொடுப்பதில் தகராறு ; கடுவலை மாநகர சபையின் உறுப்பினர் மீது தாக்குதல் ; 6 பேர் கைது!

அத்துருகிரிய, துன்ஹத்தஹேன பிரதேசத்தில் கடுவலை மாநகர சபையின் உறுப்பினர் மீது தாக்குதல் நடத்திய குற்றச்சாட்டில் 6 பேர் நவகமுவ பொலிஸாரால் திங்கட்கிழமை (01) கைதுசெய்யப்பட்டுள்ளனர்.

வெள்ளத்தால் பாதிக்கப்பட்ட மக்களுக்கு உணவு கொடுப்பது தொடர்பில் ஏற்பட்ட தகராறு காரணமாக இந்த தாக்குதல் இடம்பெற்றுள்ளதாக பொலிஸ் விசாரணையில் தெரியவந்துள்ளது.

தாக்குதலில் காயமடைந்த கடுவலை மாநகர சபையின் உறுப்பினர் ஹோமாகம ஆதார வைத்தியசாலையில் அனுமதிக்கப்பட்டுள்ளதாக பொலிஸ் விசாரணையில் தெரியவந்துள்ளது.