உள்ளூர் கடற்பரப்பில் சட்டவிரோத மீன்பிடி நடவடிக்கையில் ஈடுபட்ட 04 இந்திய மீன்பிடி படகுகள் வடகடலில் கடற்படையினரால் கைப்பற்றப்பட்டது

இலங்கை கடற்படை, கடலோர காவல்படையுடன் இணைந்து, வெற்றிலைக்கேணி மற்றும் அனலைதீவு தீவுக்கு அப்பால் உள்ள இலங்கைக் கடல் பகுதியில் 2025 நவம்பர் 02 ஆம் திகதி மற்றும் திங்கட்கிழமை (2025 நவம்பர் 03) அதிகாலையில் சிறப்புத் தேடுதல் நடவடிக்கையின் போது, உள்ளூர் கடல் பகுதியில் சட்டவிரோத மீன்பிடி நடவடிக்கைகளில் ஈடுபட்டிருந்த நான்கு (04) இந்திய மீன்பிடி படகுகளையும் முப்பத்தைந்து (35) இந்திய மீனவர்களையும் கடற்படையினர் கைப்பற்றினர்.

நாட்டின் கடல் எல்லைக்குள் வெளிநாட்டு மீன்பிடி படகுகள் அத்துமீறி மேற்கொள்ளும் சட்டவிரோத மீன்பிடி நடவடிக்கைகளால் கடல் சூழல் மற்றும் உள்ளூர் மீனவ சமூகத்தின் வாழ்வாதாரம் பாதிக்கப்படுவதைத் தடுக்க இலங்கை கடற்படை மற்றும் கடலோர காவல்படை வழக்கமான நடவடிக்கைகளை மேற்கொண்டு வருகின்றன. இதன் மூலம் நாட்டின் கடல் சுற்றுச்சூழல் அமைப்புகளைப் பாதுகாப்பதற்கும் உள்ளூர் மீனவ சமூகத்தின் பொருளாதார மற்றும் சமூகப் பாதுகாப்பிற்கும் கூட்டு, வலுவான அணுகுமுறை மற்றும் உறுதியான அர்ப்பணிப்பு வலியுறுத்தப்படுகிறது.

அதன்படி, 2025  நவம்பர் 02, அன்றும் திங்கட்கிழமை (2025 நவம்பர் 03) அதிகாலையிலும், யாழ்ப்பாணத்தின் வெற்றிலைக்கேணி மற்றும் அனலைதீவு தீவுகளுக்கு அப்பால் உள்ள உள்ளூர் கடல் பகுதிக்குள் நுழைந்து சட்டவிரோத மீன்பிடி நடவடிக்கைகளை மேற்கொண்ட பல இந்திய மீன்பிடி படகுகளை வடக்கு கடற்படை கட்டளைப் பிரிவு அவதானித்து, அந்த மீன்பிடி படகுகளை நாட்டின் கடல் பகுதியிலிருந்து அகற்ற வடக்கு கடற்படை கட்டளை மற்றும் கடலோர காவல்படையால் ஒரு சிறப்பு நடவடிக்கையை மேற்கொள்ளப்பட்டது. அங்கு, உள்ளூர் கடல் பகுதியில் சட்டவிரோத மீன்பிடி நடவடிக்கைகளை மேற்கொண்ட நான்கு (04) இந்திய மீன்பிடி படகுகளில் இலங்கை கடற்படை சட்டப்பூர்வமாக ஏறி ஆய்வு செய்தது, மேலும் எல்லைச் சட்டங்களை மீறி சட்டவிரோத மீன்பிடி நடவடிக்கைகளில் ஈடுபட்ட நான்கு (04) இந்திய மீன்பிடி படகுகளுடன் முப்பத்தைந்து (35) இந்திய மீனவர்கள் கடற்படையினரால் கைப்பற்றப்பட்டனர்.

இந்த நடவடிக்கைகளின் மூலம் கடற்படையினரால் கைப்பற்றப்பட்ட இந்திய மீன்பிடி படகுகள் மற்றும் இந்திய மீனவர்கள் மேலதிக சட்ட நடவடிக்கைகளுக்காக யாழ்ப்பாணம் ஊர்காவற்துறை மற்றும் மைலடி மீன்வள ஆய்வாளர் அலுவலகங்களில் ஒப்படைக்கப்பட்டனர்.