ஹங்கம  இரட்டைக் கொலை ;  சந்தேக நபர்கள் கைது

அம்பாந்தோட்டையில் ஹங்கம பொலிஸ் பிரிவிற்கு உட்பட்ட வாடிகல - ரன்ன பகுதியில் உள்ள வீடொன்றில் ஆணொருவரும் பெண்ணொருவரும் கொடூரமாக வெட்டிக் கொலை செய்யப்பட்ட சம்பவம் தொடர்பில் நான்கு சந்தேக நபர்கள் கைதுசெய்யப்பட்டதாக ஹங்கம பொலிஸார் தெரிவித்தனர்.

இந்த கொலை சம்பவம் இன்று செவ்வாய்க்கிழமை (07) அதிகாலை 12.45 மணியளவில் இடம்பெற்றுள்ளது.

ஐந்து பேர் கொண்ட குழு ஒன்று இன்று அதிகாலை வாடிகல - ரன்ன பகுதியில் உள்ள வீடொன்றிற்குள் நுழைந்து அறையில் இருந்த ஆணொருவரையும் பெண்ணொருவரையும் கொடூரமாக வெட்டிக் கொலை செய்து அங்கிருந்து தப்பிச் சென்றுள்ளனர்.

கொலைசெய்யப்பட்டவர்கள் ரன்ன மற்றும் திஸ்ஸமஹாராம பகுதிகளைச் சேர்ந்த 28 வயதுடையவர்கள் என பொலிஸார் தெரிவித்தனர்.

இது தொடர்பில் பொலிஸாரால் மேற்கொள்ளப்பட்ட விசாரணைகளில், கொலைசெய்யப்பட்ட ஆண் இரண்டு கொலை சம்பவங்களுடன் தொடர்புடையவர் என தெரியவந்துள்ளது.

கொலைசெய்யப்பட்ட ஆண் மீது இதற்கு முன்னர் கொலை முயற்சி இடம்பெற்றுள்ளதாகவும் ?ஆனால் காயங்களுடன் உயிர் தப்பியுள்ளதாகவும் பொலிஸாரின் விசாரணைகளில் தெரியவந்துள்ளது.

கொலைசெய்யப்பட்ட பெண் இவருடன் தகாத உறவில் ஈடுபட்டிருந்தவர் எனவும் பொலிஸாரின் விசாரணைகளில் தெரியவந்துள்ளது.

அத்துடன், கொலைசெய்யப்பட்ட ஆணின் நெருங்கிய நண்பனின் தலைமையில் இந்த கொலை இடம்பெற்றிருக்கலாம் என பொலிஸார் சந்தேகிக்கின்றனர்.

இந்த கொலை சம்பவம் தொடர்பான மேலதிக விசாரணைகளை ஹங்கம பொலிஸார் மேற்கொண்டு வருகின்றனர்.