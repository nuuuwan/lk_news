இந்தோனேசியா மண்சரிவில் சிக்கி உயிரிழந்தோரின் எண்ணிக்கை 18ஆக அதிகரிப்பு ; 34 பேரை காணவில்லை!

இந்தோனேசியாவின் மத்திய ஜாவா மாகாணத்தில் தொடர்ச்சியாக பெய்த கனமழை காரணமாக பல பகுதிகளில் வெள்ளப்பெருக்கு ஏற்பட்டதோடு, பல்வேறு இடங்களில் மண்சரிவுகள் இடம்பெற்றுள்ள நிலையில், மண்சரிவு அனர்த்தங்களில் சிக்கி உயிரிழந்தோரின் எண்ணிக்கை 18ஆக அதிகரித்துள்ளதோடு 34 பேர் காணாமற்போயுள்ளதாகவும் சர்வதேச ஊடகங்கள் தெரிவிக்கின்றன.

சிலாகேப் நகரின் சீபியுனிங் கிராமத்தில் ஏற்பட்ட மண்சரிவில் 10 - 25 அடி ஆழத்தில் மக்கள் புதைந்துவிட்டதாக தெரிவிக்கப்படுகிறது.

இந்த மண்சரிவில் சிக்கி 16 பேர் உயிரிழந்ததாகவும் 7 பேரை காணாமல்போயுள்ளதாகவும் மீட்புக் குழு தெரிவித்துள்ளது.

இதேவேளை மத்திய ஜாவா மாகாணத்தில் பஞ்சார்நிகரா பகுதியில் ஏற்பட்ட மண்சரிவில் சிக்கி 2 பேர் உயிரிழந்ததாகவும் 27 பேர் காணாமல்போயுள்ளதாகவும் தெரிவிக்கப்படுகிறது.