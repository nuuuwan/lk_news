இறால் தொட்டியில் விழுந்த இளைஞன் மரணம்

முந்தலம் புலிச்சகுளம் பகுதியில் உள்ள இறால் பண்ணையில் வேலை செய்து கொண்டிருந்த இளைஞர் ஒருவர் இறால் தொட்டியில் விழுந்து உயிரிழந்ததாக முந்தலம் பொலிஸார் தெரிவித்துள்ளனர்.

இறந்தவர் வவுனியாவின் சுண்டிமடு பகுதியைச் சேர்ந்த வசந்தம் தர்ஷன் என்ற 24 வயது இளைஞர் என அடையாளம் காணப்பட்டுள்ளார்.

அந்த இளைஞர் புலிச்சகுளம் இறால் பண்ணையில் சிறிது காலம் தொழிலாளியாக வேலை செய்து வந்ததாகக் கூறப்படுகிறது.

அந்த இளைஞர் வலிப்பு நோயாளி என்றும், கடந்த 19 ஆம் திகதி திடீரென ஏற்பட்ட வலிப்பு காரணமாக இறாலுக்கு உணவளிக்கும் போது மூன்று அடி ஆழமுள்ள தொட்டியில் விழுந்ததாகவும் பொலிஸார் இதுவரை வெளிப்படுத்தியுள்ளதாக கூறப்படுகிறது.

அந்த இளைஞர் இறால் தொட்டியில் விழுந்ததை யாரும் பார்க்கவில்லை, அவர் இறால் பண்ணையில் இல்லாததால், தேடியபோது அவரது உடல் இறால் தொட்டியில் கண்டெடுக்கப்பட்டது.