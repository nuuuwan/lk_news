நுவரெலியா - இராகலை பகுதியில் இரண்டு தொடர் குடியிருப்புகள் வெள்ளத்தில் மூழ்கின

நுவரெலியா - இராகலை மற்றும் கந்தப்பளை பகுதிகளில் பெய்து வரும் கனமழையின் காரணமாக ராகலை–ஹேனகல பகுதியில் உள்ள இரண்டு தொடர்குடியிருப்புகள் வெள்ளத்தில் மூழ்கியுள்ளன.

இதனால் சுமார் 100ற்கும் குடும்பங்கள் அவசரமாக இடம்பெயர்ந்துள்ளதாக நுவரெலியா மாவட்ட அனர்த்த முகாமைத்துவப் பிரிவு தெரிவித்துள்ளது.

வெள்ளத்தில் சிக்கிய குடும்பங்கள் பாதுகாப்பான இடங்களுக்கு மாற்றப்பட்டுள்ளன என்றும், தேவையான உதவிகள் வழங்கப்பட்டு வருவதாகவும் அனர்த்த முகாமைத்துவப் பிரிவு மேலும் தெரிவித்துள்ளது.