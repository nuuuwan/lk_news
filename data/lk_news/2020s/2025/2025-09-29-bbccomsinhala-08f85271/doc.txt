'බ්‍රිතාන්‍යයේ නැෂනල් පූ මියුසියම්' : විවිධ යුගයන්ට අයත් 'මළපහ' දැක ගත හැකි බ්‍රිතාන්‍යයේ කෞතුකාගාරය

'බ්‍රිතාන්‍යයේ නැෂනල් පූ මියුසියම්' : විවිධ යුගයන්ට අයත් 'මළපහ' දැක ගත හැකි බ්‍රිතාන්‍යයේ කෞතුකාගාරය

මිනිසාගේ සෞඛ්‍යය සහ යහපැවැත්ම සම්බන්ධයෙන් සලකා බලන විට මළපහ එක හා සමානව වැදගත් වේ. වෛද්‍යවරුන් සඳහන් කර සිටින්නේ මිනිස් සිරුරේ පවතින ඇතැම් රෝග නිර්ණය කිරීමේදී මළපහ පරික්ෂා කිරීමෙන් කරුණු අනාවරණය කර ගැනීම සිදුකළ හැකි බව ය.

'මළපහ' සම්බන්ධයෙන් කතා කරන විට බොහෝ දෙනා ඊට හාස්‍යය හෝ අප්‍රියතාවයෙන් යුතුව ප්‍රතිචාර දැක්  වුවත් 'මළපහ' පිළිබඳ අධ්‍යයනය අපගේ සෞඛ්‍යට  ඉතා වැදගත් වේ.

බ්‍රිතාන්‍යයේ සේවය කරන ශ්‍රී ලාංකික වෛද්‍යවරයෙකු වන කවින්ද හේවාවිතාරණ බ්‍රිතානයේ  'මළපහ පිළිබඳ ජාතික කෞතුගාරය' පිළිබඳ තොරතුරු අපත්  සමඟ  බෙදා ගත්තේය.

බ්‍රිතාන්‍යයේ පිහිටා ඇති 'The National Poo Museum' යනු කුමක් ද?

දකුණු දිග බ්‍රිතාන්‍යයේ සැන්ඩ්ටවුන්, අයිල් ඔෆ් වයිට් (Isle of Wight) හි පිහිටා ඇති ''නැෂනල් පූ මියුසියම්'' හෙවත් මළපහ පිළිබඳ ජාතික කෞතුගාරය 2016 වසරේදී විවෘත කර තිබේ.

Eccleston George නම් කලාකරුවන්ගේ සාමූහිකයේ සාමාජිකයින් විසින් මෙම කෞතුකාගාරය නිර්මාණය කර ඇත.

ඔබේ වැසිකිළි ආසනයෙන් ඔබට බෝ විය හැකි රෝග මෙන්නනිවසට ඇතුළු වීමට පෙර පාවහන් ගැලවීමේ සරල පුරුද්දෙන් ඔබේ සෞඛ්‍යට ලැබෙන වාසි

මෙම කෞතුගාරය තුළ දී මිනිසුන්ගේ මෙන් ම සත්වයින්ගේ මළපහ සාම්පල් මෙන් ම විවිධ කාලවකවානුවලදී මිනිසුන් භාවිත කර ඇති වැසිකිලිවල ආකෘති ද  දැක ගත හැකිය.

''මේ වෙද්දී ප්‍රධාන කෞතුකාගාරය වහලා තියෙන්නේ. මේ වෙද්දී කෞතුගාරය එයාලගේ මළපහ එකතුව මහජනතාවට ප්‍රදර්ශනය කරන්න සංචාරයක් ආරම්භ කරලා තියෙන්නේ. රයිඩ් කියන ප්‍රදේශයේදී මේක නරඹන්න මට අවස්ථාවක් ලැබුණා. මම දැකපු දෙයක් තමයි ගොඩක් දෙනෙක් මේ දේවල් බලන්න ඇවිත් හිටියා. විශේෂයෙන්ම පාසැල් ළමුන් වගේම වැඩිහිටි අයත්.' ඔහු පැවසීය.

මීට වසර මිලියන 100කට පෙර පෘථිවියෙන් වඳ වී ගොස් ඇති සතුන්ගේ මළපහ පවා මෙහිදී දැක ගත හැකි ය.

''අවුරුදු මිලියන සියයකට වැඩිය පරණ ඩයිනෝසර් යුගයට අයත් සතුන්ගේ මළපහ ෆොසිල කිහිපයක් ද මේ කෞතුගාරයේ දී දකින්න ලැබුණා. ඒ වගේ ම සිංහයන්ගේ, සුනඛයින්ගේ වගේ ම ආසියානු අලියෙකු ගේ මළපහ පවා ප්‍රදර්ශනයට තියලා තියෙනවා. ඒවා සංරක්ෂණය කරලා තියෙන විදිහයි වැදගත් වෙන්නේ.'' ඔහු පැහැදිළි කළේය.

මෙම කෞතුකාගාරයට ලොව පුරා සත්වෝද්‍යානවලින් මෙන්ම පරිත්‍යාග ලෙස මළපහ ලැබෙන බව වාර්තා වේ.

වසර මිලියන 140 ක් පැරණි ෆොසිලකරණය වූ ඩයිනෝසර් සතුන්ගේ යුගයට අයත් මළපහ ෆොසිල මෙම කෞතුකාගාරයට ලැබී ඇත්තේ ඒ ආකාරයෙන් බව ද පැවසේ.

මළපහ යන වචනය බොහෝ දෙනෙකු විවෘතව කතා කිරීමට අකමැති මාතෘකාවක් වුව ද කෞතුකාගාරය ඔස්සේ ඒ සම්බන්ධයෙන් ඉදිරිපත් කර ඇති කරුණු බොහෝ දෙනෙකුගේ සිත් ඇදගන්නා ආකාරයෙන් සකස් කර  තිබේ.

"ගොඩක් දෙනෙක් කතා කරන්න අකමැති දෙයක් නේ මේ මළපහ කියන මාතෘකාව. පොඩි කාලේ ළමයි 'කක්කා' කියලා කිව්වට ලොකු වෙද්දී ඒ ගැන කතා කරන්නේ නැහැ. හැබැයි වෛද්‍ය විද්‍යාවේ සමහර රෝග නිර්ණය කර ගන්න පරික්ෂා කරන්න යොදා ගන්න එක දෙයක් තමයි මළපහ කියන දේ. බ්‍රිතාන්‍යයේ බොහෝ තැන් තියෙනවා මිනිසුන්ගේ මළපහ එකතු කරලා පර්යේෂණ කරන්න අර ගන්න. අද වෙද්දී ලෝකයේ සමහර රටවල් ඒ වගේ ක්‍රියාමාර්ග අරන් තියෙනවා.''

"මේ කෞතුකාගාරයේ  තියෙන වැදගත් ම දේ තමයි මිනිසුන්ට දකින්න පුළුවන් විදිහට මළපහ වේලලා ඇසුරුම් කරලා තියෙන විදිහ. ඒ වගේ ම මළපහ ගැන විවිධ තොරතුරු මේකේ ඇතුළත් කරලා තියෙනවා. ඒ වගේ ම මේක නරඹන්නන එන හැමෝට ම මළපහ ගැන හොඳ දැනුමක් ලබා දෙනවා."

"හෝමෝ සේපියන්ස් යුගයේ මිනිසුන්ගේ මළපහ වගේම කුඩා දරුවන්ගේ මළපහ මේ කෞතුකාගාරයේ දී දකින්න පුළුවන්. මළපහ සංරක්ෂණය කරන විදිහ ගැනත් කියලා දෙනවා. ඒ වගේ ම මේක කෞතුකාගාරයක් වගේ ම බ්‍රිතාන්‍යයේ අය මේ දේ සංචාරක කේෂ්ත්‍රයට ආදායම් උපදවන තැනක් බවට පත් කරගෙන තියෙනවා. අවුරුදු 12ට අඩු අයට මුදල් අය කරන්නේ නැහැ. අවුරුදු 12ට වැඩි අයගේ ඉදලා සාමාන්‍යයෙන්  බ්‍රිතාන්‍ය පවුම් 06ක් වගේ අය කරනවා ටිකට් එකකට. මුදල් දීලා හරි මේක බලන්න යන්න ගොඩක් අය පෙළඹිලා තියෙනවා. මොකද ලැබෙන දැනුම වගේම සාමාන්‍යයෙන් දකින්න නොලැබෙන දෙයක් මෙතන තියෙනවා කියලා කියන්න පුලුවන්." ඔහු වැඩිදුරටත් පැවසීය.

කාන්තාවන්ට සහ පුරුෂයින්ට ලිංගිකව හැසිරීමට ඇති කැමැත්ත අඩු කරන සාධක 5ක්

පකිස්ථාන ක්‍රිකට් සභාපතිගෙන් කුසලානය භාර නොගැනීමට ඉන්දියාව ගත් තීරණය පිටුපස සිටියේ කවුද?

'අමුතු අංග චලන' නිසා පකිස්ථානයේ සහිබ්සාඩා ෆර්හාන්ට සහ හාරිස් රාවුෆ්ට එරෙහිව ඉන්දියාවෙන් ICCයට පැමිණිල්ලක්