இங்கிலாந்துடனான மகளிர் உலகக் கிண்ணப் போட்டியில் பாகிஸ்தான் களத்தடுப்பை தெரிவு செய்துள்ளது

கொழும்பு ஆர். பிரேமதாச சர்வதேச விளையாட்டரங்கில் இன்னும் சற்று நேரத்தில் ஆரம்பமாகவுள்ள 13ஆவது ஐசிசி மகளிர் உலகக் கிண்ண கிரிக்கெட் அத்தியாயத்தின் 16ஆவது போட்டியில் இங்கிலாந்தும் பாகிஸ்தானும் மோதுகின்றன.

இப் போட்டிக்கான நாணய சுழற்சியில் வெற்றிபெற்ற பாகிஸ்தான் அணித் தலைவி பாத்திமா சானா களத்தடுப்பை தெரிவுசெய்தார்.

அணிகள் நிலையில் 6 புள்ளிகளுடன் இரண்டாம் இடத்தில் இருக்கும் இங்கிலாந்து நான்காவது வெற்றியை ஈட்டும் குறிக்கோளுடன் பலமான அணியை களம் இறக்குகிறது.

அதேவேளை, இந்த உலகக் கிண்ணத்தில் முதலாவது வெற்றியை ஈட்ட வேண்டும் எதிர்பார்ப்புடன் நான்கு சுழல்பந்து வீச்சாளரக்ளளை பாகிஸ்தான் தனது அணியில் இணைத்துள்ளது.

இங்கிலாந்து: டமி போமொன்ட், அமி ஜோன்ஸ், ஹீதர் நைட், நெட் சிவர்-ப்றன்ட் (தலைவி), சொஃபியா டன்க்லி, எம்மா லாம்ப், அலிஸ் கெப்சி, சார்ளி டீன், எமிலி ஆர்லட், சாரா க்ளென், லின்சி ஸ்மித்.

பாகிஸ்தான்: முனீபா அலி சித்திக்கி, ஒமய்மா சொஹெய்ல், சிட்ரா ஆமின், ஆலியா ரியாஸ், நட்டாலியா பரவெய்ஸ், பாத்திமா சானா கான் (தலைவி), சி;ட்ரா நவாஸ், ரமீன் ஷமி;ன், டயனா பெய்க், என். சுந்து, சாடியா இக்பால்.