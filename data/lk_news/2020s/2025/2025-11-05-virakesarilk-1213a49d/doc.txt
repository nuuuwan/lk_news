மோட்டார் சைக்கிள் - லொறி மோதி விபத்து ; இளைஞன் பலி!

கொழும்பில் வெல்லம்பிட்டி பொலிஸ் பிரிவுக்கு உட்பட்ட கித்தம்பஹுவ பகுதியில் இடம்பெற்ற விபத்தில் இளைஞன் ஒருவர் உயிரிழந்துள்ளதாக பொலிஸ் ஊடகப் பிரிவு தெரிவித்துள்ளது.

இந்த விபத்து இன்று நேற்று செவ்வாய்க்கிழமை (04) அதிகாலை இடம்பெற்றுள்ளதாக பொலிஸார் தெரிவித்தனர்.

மோட்டார் சைக்கிள் ஒன்று வீதியில் நிறுத்தி வைக்கப்பட்டிருந்த லொறியுடன் மோதியதில் இந்த விபத்து இடம்பெற்றுள்ளதாக பொலிஸார் தெரிவித்தனர்.

விபத்தின் போது மோட்டார் சைக்கிளின் செலுத்துனர் படுகாயமடைந்து கொழும்பு தேசிய வைத்தியசாலையில் அனுமதிக்கப்பட்ட பின்னர் உயிரிழந்துள்ளதாக பொலிஸார் தெரிவித்தனர்.

உயிரிழந்தவர் வெல்லம்பிட்டி பகுதியைச் சேர்ந்த 22 வயதுடைய இளைஞன் என பொலிஸார் மேலும் தெரிவித்தனர்.