பாதுகாப்பு மற்றும் பொது மக்கள் பாதுகாப்பு அமைச்சுகளுக்கான நிதி ஒதுக்கீடுகள் 92 வாக்கு பெரும்பான்மையுடன் அங்கீகாரம்

பாதுகாப்பு அமைச்சு மற்றும் பொது மக்கள் பாதுகாப்பு அமைச்சுக்கான நிதி ஒதுக்கீடுகள் 92 மேலதிக வாக்குகளினால் நிறைவேற்றப்பட்டன.

பாதுகாப்பு அமைச்சு ,பொது மக்கள் பாதுகாப்பு அமைச்சு ஆகியவற்றுக்கான நிதி ஒதுக்கீடுகளுக்கு ஆதரவாக  101வாக்குகளும் எதிராக 9வாக்குகளும் அளிக்கப்பட்டன. அதன் பிரகாரம் 92 மேலதிக வாக்குகளினால் நிறைவேற்றப்பட்டன.

பாராளுமன்றத்தில் செவ்வாய்க்கிழமை (18) 2026 ஆம் ஆண்டுக்கான வரவு - செலவுத் திட்டத்தில் பாதுகாப்பு அமைச்சு மற்றும் பொது மக்கள் பாதுகாப்பு மற்றும் பாராளுமன்றமன்ற அலுவல்கள் அமைச்சுக்கான நிதிஒதுக்கீடுகள் மீதான குழுநிலை விவாதம் இடம்பெற்றது. விவாதத்தின் முடிவில் தமிழ் தேசிய மக்கள் முன்னையின் தலைவரும் யாழ் மாவட்ட எம்.பி.யுமான கஜேந்திரகுமார் பொன்னம்பலம் வாக்கெடுப்பைக் கோரினார்.

இதனையடுத்து இடம்பெற்ற வாக்கெடுப்பில் நிதி ஒதுக்கீடுகள் அங்கீகரிக்கப்பட்டு நிறைவேற்றப்பட்டன  . இதில் நிதி ஒதுக்கீடுகளுக்கு ஆதரவாக அரசு உறுப்பினர்கள் வாக்களித்த நிலையில்    எதிராக தமிழ் தேசிய மக்கள் முன்னணி,  தமிழரசுக்கட்சி, அர்ச்சுனா இராமநாதன் எம்.பி. ஆகியோர்   வாக்களித்த நிலையில்  பிரதான எதிர்க்கட்சி உள்ளிட்ட ஏனைய எதிர்க்கட்சிகள்   வாக்களிப்பில் பங்கேற்கவில்லை.