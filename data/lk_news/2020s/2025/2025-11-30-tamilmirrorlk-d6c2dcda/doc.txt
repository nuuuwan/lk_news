கிளிநொச்சியில் அதிகளவான மழைவீழ்ச்சி  பதிவு

கடந்த 24 மணி நேரத்தில் நாட்டில் அதிக மழைப்பொழிவு கிளிநொச்சி மாவட்டத்தில் பதிவாகியுள்ளதாக அனர்த்த முகாமைத்துவ மையம் (DMC) தெரிவித்துள்ளது.

அதன்படி, அந்தப் பகுதியில் 274 மில்லி மீற்றர் மழை வீழ்ச்சி பதிவாகியுள்ளதாக குறிப்பிட்டுள்ளது.

மன்னார் மாவட்டத்திலும் குறிப்பிடத்தக்க மழைப்பொழிவு பதிவாகியுள்ளதுடன், போர்டக்கனி பகுதியில் 210 மி.மீ மற்றும் மடு பகுதியில் 193 மில்லி மீற்றர் மழை பதிவாகியுள்ளது.

கேகாலை மாவட்டத்தில் உள்ள துனமலை வத்தாவில் 181 மில்லி மீற்றர் மழை வீழ்ச்சியும் கம்பஹா மாவட்டத்தில் உள்ள கிரிந்திவெலவில் 121 மில்லி மீற்றர் மழை வீழ்ச்சியும் பதிவாகியுள்ளது.