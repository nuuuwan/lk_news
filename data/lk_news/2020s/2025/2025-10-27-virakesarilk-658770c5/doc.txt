வெல்லவாய - தனமன்வில வீதி விபத்து : ஒருவர் பலி

வெள்ளவாய பொலிஸ் பிரிவுக்குட்பட்ட வெள்ளவாய தனமன்வில வீதியின் ஆதாவெலயாய பகுதியில் இடம்பெற்ற வாகன விபத்தில் ஒருவர் உயிரிழந்துள்ளார்.

தனமன்விலவிலிருந்து வெல்லவாய நோக்கிச் சென்ற இராணுவ பஸ், எதிர் திசையில் வந்த மோட்டார் சைக்கிள் மீது நேருக்கு நேர் மோதியதில் இந்த விபத்து நேர்ந்துள்ளது.

விபத்தில் காயமடைந்த மோட்டார் சைக்கிள் ஓட்டுநர் வெல்லவாய வைத்தியசாலையில் அனுமதிக்கப்பட்டதன் பின்னர், சிகிச்சை பலனின்றி உயிரிழந்துள்ளார்.

உயிரிழந்தவர் வெல்லவாய, ரஜமாவத்தை பகுதியைச் சேர்ந்த 36 வயதுடைய பொலிஸ் சார்ஜென்ட் என விசாரணைகளில் தெரியவந்துள்ளது.

சடலம் வெல்லவாய வைத்தியசாலையின் பிரேத அறையில் வைக்கப்பட்டுள்ளதுடன், வெல்லவாய பொலிஸார் மேலதிக விசாரணைகளை மேற்கொண்டு வருகின்றனர்.