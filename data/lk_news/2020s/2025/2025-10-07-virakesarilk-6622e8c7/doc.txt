திடீரென சுகயீனமுற்று 7 மாணவ, மாணவிகள் வைத்தியசாலையில் அனுமதி!

மாத்தளை - தம்புள்ளை பிரதேசத்தில் உள்ள விஞ்ஞான ஆய்வுகூடத்தில் இருந்த இரசாயனப்பொருள் ஒன்று நாக்கில் பட்டதால் 7 மாணவ, மாணவிகள் திடீரென சுகயீனமுற்று வைத்தியசாலையில் அனுமதிக்கப்பட்டதாக தம்புள்ளை பொலிஸார் தெரிவித்தனர்.

சம்பவத்தன்று, இந்த மாணவ மாணவிகள் பாடசாலையின் விஞ்ஞான ஆய்வுகூடத்தில் சிதறி இருந்த சிவப்பு நிற இரசாயனப்பொருள் ஒன்றை நாக்கில் வைத்து சுவைத்து பார்த்துள்ளனர்.

இதனையடுத்து மாணவ மாணவிகள் திடீரென சுகயீனமுற்றுள்ள நிலையில் தம்புள்ளை ஆதார வைத்தியசாலையில் அனுமதிக்கப்பட்டதாக பொலிஸார் மேலும் தெரிவித்தனர்.