மூன்று வருட இடைவெளியில் மூன்று ஆட்சியாளர்களை விரட்டிய தெற்காசிய மக்கள் கிளர்ச்சிகள்

தெற்காசியாவில் மூன்று வருடங்களில் மூன்று அரசாங்கங்களை மக்கள் கிளர்ச்சிகள் பதவி கவிழ்த்திருக்கின்றன. முதலாவதாக,  2022 ஆம் ஆண்டின் நடுப்பகுதியில்  இலங்கையின் ' அறகலய ' மக்கள் கிளர்ச்சி ராஜபக்ச ஆட்சியை முடிவுக்கு கொண்டு வந்தது. இரண்டாவதாக,  2024 ஆகஸ்டில் பங்களாதேஷ் மக்கள் கிளர்ச்சி பிரதமர் ஷேய்க் ஹசீனாவின் அரசாங்கத்தை பதவி கவிழ்த்தது. மூன்றாவதாக, கடந்த வாரம் அதே போன்ற மக்கள் கிளர்ச்சி நேபாளத்தில் பிரதமர் கே.பி. சர்மா ஒலியின் அரசாங்கத்தை வீழ்த்தியிருக்கிறது.