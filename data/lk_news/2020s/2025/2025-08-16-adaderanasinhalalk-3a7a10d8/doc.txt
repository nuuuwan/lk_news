දියේ ගිලී 12 හැවිරිදි දරුවෙකු මරුට

වැවක දියනෑමට ගිය 12 හැවිරිදි දරුවෙකු දියේ ගිලී මියගොස් තිබේ.

ඊයේ (15) දහවල් කාලයේදී මදුරන්කුලිය පොලිස් වසමේ වීරපුර ගැමුණු වැවේ ගිලී පිරිමි දරුවෙකු මෙලෙස මියගොස් ඇත.

පොලීසිය සඳහන් කළේ එම දරුවාව පුත්තලම රෝහලට ඇතුළත් කරන විටත් මියගොස් සිටි බවය.

මියගොස් ඇත්තේ වයස අවුරුදු 12ක් වූ කරිකට්ටිය ප්‍රදේශයේ පදිංචි දරුවෙකි.

මෙම දරුවා තම නැන්දණිය සමග දියනෑමට ගොස් සිටියදී මෙලෙස දියේ ගිලී තිබේ.