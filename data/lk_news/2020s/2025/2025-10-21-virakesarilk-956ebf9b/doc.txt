ஹிக்கடுவையில் துப்பாக்கிச் சூடு!

காலி, ஹிக்கடுவை , மஹவத்த பிரதேசத்தில் துப்பாக்கிச் சூட்டுச் சம்பவம் ஒன்று இடம்பெற்றுள்ளதாக ஹிக்கடுவை பொலிஸார் தெரிவித்தனர்.

இந்த துப்பாக்கிச் சூட்டுச் சம்பவம் நேற்று திங்கட்கிழமை (20) நள்ளிரவு பெற்றுள்ளதாக பொலிஸார் தெரிவித்தனர்.

ஹிக்கடுவை , மஹவத்த பிரதேசத்திற்கு மோட்டார் சைக்கிளில் சென்ற இனந்தெரியாத இருவர் வீடொன்றின் மீது துப்பாக்கிச் சூடு நடத்திவிட்டு அங்கிருந்து தப்பிச் சென்றுள்ளதாக பொலிஸ் விசாரணையில் தெரியவந்துள்ளது.

எவ்வாறிருப்பினும் துப்பாக்கிச் சூட்டின் போது எவருக்கும் எந்தவித காயங்களும் ஏற்படவில்லை என பொலிஸார் தெரிவித்தனர்.

சுமார் 4 முதல் 5 தடவைகள் இந்த வீட்டின் மீது நேற்றைய தினம் நள்ளிரவு துப்பாக்கிச் சூடு நடத்தப்பட்டுள்ளதாக பொலிஸ் விசாரணையில் தெரியவந்துள்ளது.

துப்பாக்கிச் சூட்டின் போது வீட்டின் சுவர் மற்றும் ஜன்னல் சேதமடைந்துள்ளதாக பொலிஸார் தெரிவித்தனர்.