பெண் ஒருவரின் சடலத்தை அடையாளம் காண பொதுமக்களிடம் உதவி கோரல்!

விபத்தில் சிக்கி உயிரிழந்த பெண் ஒருவரின் சடலத்தை அடையாளம் காண சீதுவை பொலிஸார் பொதுமக்களிடம் உதவி கோரியுள்ளதாக பொலிஸ் ஊடகப் பிரிவு தெரிவித்துள்ளது.

சீதுவை பொலிஸ் பிரிவுக்கு உட்பட்ட சிலாபம் - கொழும்பு வீதியில் செப்டெம்பர் 25 ஆம் திகதி மோட்டார் சைக்கிளில் மோதி படுகாயமடைந்த பெண் ஒருவர் நீர்கொழும்பு வைத்தியசாலையில் அனுமதிக்கப்பட்ட பின்னர் உயிரிழந்துள்ளார்.

உயிரிழந்த  பெண் தொடர்பில் இதுவரை எந்தவித தகவல்களும் கிடைக்கவில்லை என பொலிஸார் தெரிவித்துள்ளனர்.

எனவே, பொதுமக்களிடம் உதவி கோரி உயிரிழந்த பெண்ணின் புகைப்படம் ஒன்றை பொலிஸார் வெளியிட்டுள்ளனர்.

இந்த புகைப்படத்தில் உள்ள பெண் தொடர்பில் ஏதேனும் தகவல்கள் கிடைத்தால் சீதுவை பொலிஸ் நிலையத்தின் 071 – 8591637 அல்லது 011 - 2253524 என்ற தொலைபேசி இலக்கங்களுக்கு தொடர்பு கொள்ளுமாறு பொலிஸ் ஊடகப் பிரிவு தெரிவித்துள்ளது.