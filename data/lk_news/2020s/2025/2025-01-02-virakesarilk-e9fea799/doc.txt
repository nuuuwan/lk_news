அநுராதபுரத்தில் ஹெரோயினுடன் ஒருவர் கைது !

அநுராதபுர பொலிஸ் பிரிவில், மோட்டார் சைக்கிளில் ஹெரோயின் போதைப் பொருளினை எடுத்துச் சென்ற சந்தேக நபர் ஒருவரை அநுராதபுரம் வலய குற்றத்தடுப்பு பிரிவு பொலிஸார் நேற்று புதன்கிழமை (01) கைது செய்துள்ளனர்.

வலய குற்றத்தடுப்பு பிரிவு பொலிஸாருக்கு கிடைத்த தகவலுக்கு அமைய அநுராதபுரம் நகரில் மேற்கொள்ளப்பட்ட சுற்றிவளைப்பின் போதே இவர் கைது செய்யப்பட்டுள்ளார்.

கைது செய்யப்பட்டவரிடம் இருந்து, 30 கிராமுக்கும் அதிகமான ஹெரோயின் போதைப்பொருள் மற்றும் சந்தேக நபர் பயணித்த மோட்டார் சைக்கிள் பொலிஸாரால் கைப்பற்றப்பட்டுள்ளது.

சம்பவம் தொடர்பான மேலதிக விசாரணைகளை அநுராதபுரம் வலய குற்றத்தடுப்பு பிரிவு பொலிஸார் மேற்கொண்டு வருகின்றனர்.