சிலம்பரசன் உடன் இணையும் விஜய் சேதுபதி

தமிழ் திரையுலகின் முன்னணி நட்சத்திர நடிகரான சிலம்பரசன் TR கதையின் நாயகனாக நடித்து வரும் 'அரசன்' படத்தில் 'மக்கள் செல்வன்' விஜய் சேதுபதியும் இணைந்திருப்பதாக படக்குழுவினர் அதிகாரப்பூர்வமாக அறிவித்துள்ளனர்.

இயக்குநர் வெற்றிமாறன் இயக்கத்தில் உருவாகி வரும் 'அரசன்' எனும் திரைப்படத்தில் சிலம்பரசன் முதன்மையான கதாபாத்திரத்தில் நடித்து வருகிறார். இந்த தருணத்தில் இப்படத்தில் 'மக்கள் செல்வன்' விஜய் சேதுபதி நட்சத்திர பட்டியலில் இணைந்திருக்கிறார்.

அனிருத் இசையமைப்பில் வட சென்னை பின்னணியில் தயாராகி வரும் இந்த திரைப்படத்தை வி கிரியேஷன்ஸ் நிறுவனம் சார்பில் பிரபல தயாரிப்பாளர் கலைப்புலி எஸ். தாணு தயாரித்து வருகிறார்.

இப்படத்தின் படப்பிடிப்பு இம்மாத இறுதியில் தொடங்கும் என்றும்,இப்படத்தில் வெற்றிமாறன் - சிலம்பரசன் கூட்டணியுடன் விஜய் சேதுபதியும் இணைந்திருப்பதால்.. இந்த மூவர் கூட்டணியில் உருவாகும் 'அரசன்' படத்திற்கு ரசிகர்களிடம் பெரும் எதிர்பார்ப்பு ஏற்பட்டிருக்கிறது என்பதும் குறிப்பிடத்தக்கது.