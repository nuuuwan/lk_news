எஹெலியகொடையில் மோட்டார் சைக்கிள் - முச்சக்கரவண்டி விபத்து : ஒருவர் உயிரிழப்பு, இருவர் காயம்

எஹெலியகொடை பொலிஸ் பிரிவிற்குட்பட்ட கிரியெல்ல வீதி தங்தெனிய பகுதியில், மோட்டார் சைக்கிள் ஒன்று முச்சக்கரவண்டியுடன் மோதி விபத்துக்குள்ளானதில் ஒருவர் உயிரிழந்துள்ளதாக பொலிஸார் தெரிவித்தனர்.

எஹெலியகொடவிலிருந்து கிரியெல்ல நோக்கி பயணித்த மோட்டார் சைக்கிள் ஒன்று எதிர் திசையில் பயணித்த முச்சக்கர வண்டியுடன் மோதியதில் இவ் விபத்து ஏற்பட்டுள்ளது.

விபத்தில் படுகாயமடைந்த முச்சக்கரவண்டி சாரதி மற்றும் மோட்டார் சைக்கிளில் பயணித்த இருவரும் எஹெலியகொட வைத்தியசாலையில் அனுமதிக்கப்பட்ட போது, முச்சக்கரவண்டியின் சாரதி உயிரிழந்துள்ளதாக பொலிஸார் தெரிவித்தனர்.

இதனையடுத்து, மோட்டார் சைக்கிளில் பயணித்த இருவரும் மேலதிக சிகிச்சைக்காக இரத்தினபுரி வைத்தியசாலையில் அனுமதிக்கப்பட்டுள்ளனர்.