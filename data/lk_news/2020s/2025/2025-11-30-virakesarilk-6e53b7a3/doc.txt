மூதூரிலிருந்து வெருகல் வரையிலான பிரதேசம்  வெள்ளத்தினால் பெரிதும் பாதிப்பு..!

மகாவலி கங்கையின் பெருக்கெடுப்பும் மாவிலாற்றின் உடைப்பும் குளங்களின் வான் திறப்பும் திருகோணமலை மாவட்டத்தில் மூதூர்,  வெருகல்,  சேருவில   பிரதேச செயலாளர் பிரிவுகளை பெரிதும் பாதித்துள்ளது மக்களின் இயல்பு வாழ்வையும் பெருமளவு பாதித்துள்ளது.

திருகோணமலை மூதூர் பிரதான தரைவழிப் பாதை உடைப்பெடுத்துள்ளது.வயல் வெளிகள் யாவுமே கடல்போல் காட்சியளிக்கின்றன.

மீட்பு நடவடிக்கைகள்  துரித கதியில் மேற்கொள்ளப்பட்டு மக்கள் பாதுகாப்பான இடங்களுக்கு அழைத்துச் செல்லபட்டனர் இப்பொழுதும் இந்த பணிகள் தொடர்கின்றன.

அரசு,அரச சார்பற்ற நிறுவனங்கள் பிரதிஅமைச்சர் அருண் ஹேமச்சந்திரா  பாராளுமன்ற உறுப்பினர்கள் மூதூர் பிரதேச சபைத் தலைவர் , வெருகல் பிரதேச சபைத் தலைவர் , பிரதேச செயலக உறுப்பினர்கள்  இளைஞர்கள் என இந்த இடர்காலத்தில் பெரும் பணியாற்றிவருகின்றமை குறிப்பிடத்தக்கது.