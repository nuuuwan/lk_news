கொழும்பில் கஜமுத்துடன் ஒருவர் கைது!

கொழும்பில் மாளிகாவத்தை பொலிஸ் பிரிவுக்கு உட்பட்ட போதிராஜாராம வீதி பகுதியில் கஜமுத்துடன் சந்தேகநபர் ஒருவர் மாளிகாவத்தை பொலிஸாரால் நேற்று வெள்ளிக்கிழமை (17) காலை கைது செய்யப்பட்டுள்ளதாக பொலிஸ் ஊடகப் பிரிவு தெரிவித்துள்ளது.

மாளிகாவத்தை  பொலிஸ் நிலையத்துக்கு கிடைத்த தகவலின் அடிப்படையில் மேற்கொள்ளப்பட்ட  சோதனை நடவடிக்கையின் போது  சந்தேகநபர் கைது செய்யப்பட்டதாக  பொலிஸார் தெரிவித்தனர்.