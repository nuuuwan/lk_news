மாவீரர் தின அஞ்சலிக்கு சுதந்திரம்: நில அபகரிப்பை நிறுத்த வேண்டும் – சாணக்கியன்

மாவீரர் தினத்தில்  வடக்கு மற்றும் கிழக்கு முழுவதும் மக்களுக்கு சுதந்திரமான முறையில்  அஞ்சலி செலுத்த  வாய்ப்பளித்தமைக்கு அரசாங்கத்துக்கு நன்றி தெரிவித்துக் கொள்கிறேன். எங்களுடைய மண்ணே எங்களின் சொத்து,  சுயநிர்ணய உரிமையை கோருவதால் எமது நிலத்தை அபகரிக்க கூடாது. இன்று வடக்கு  மற்றும்  கிழக்கில் மாவீர்களுக்கு அஞ்சலி செலுத்தவும், மாவீரர்கள் உயிர்த்தியாகம் செய்வதற்கும்  எங்களின் நில அபகரிபே காரணம். தொடர்ந்தும் இதற்கு அனுமதியளிக்க முடியாது என தமிழரசு கட்சியின் மட்டக்களப்பு மாவட்ட  பாராளுமன்ற உறுப்பினர் சாணக்கியன்  இராசமாணிக்கம் தெரிவித்தார்.

பாராளுமன்றத்தில் வியாழக்கிழமை (27) நடைபெற்ற 2026 வரவு செலவுத் திட்டத்தின்  கமத்தொழில், கால்நடை வளங்கள், காணி மற்றும் நீர்பாசன அமைச்சுக்கான  நிதி ஒதுக்கீடு மீதான குழுநிலை விவாதத்தில் உரையாற்றும் போது மேற்கண்டவாறு குறிப்பிட்டார்.

கார்த்திகை 27 மாவீரர் தினம். இந்த வாரத்தில் எமது மண்ணுக்காகவும் மண்ணின் விடுதலைக்காகவும், தமிழ் மக்களின் எதிர்காலத்திற்காகவும் தங்களை தியாகம் செய்த சகல மாவீரர்களுக்கும் எனது அஞ்சலியை  உயரிய  சபையில்  செலுத்துகின்றேன்.

தேசிய மக்கள் சக்தி ஆட்சிக்கு வந்த பின்னர் இரண்டாவது தடவையாக இந்த மாவீரர் தினம் அனுஸ்டிக்கப்படுகின்றது.  இந்த வருடத்தில் தேசிய மக்கள் சக்தி அரசாங்கத்திற்கு நாங்கள் நன்றி கூற வேண்டும். வடக்குஇ கிழக்கு முழுவதும் மக்களுக்கு சுதந்திரமான முறையில் தமது அஞ்சலியை செய்யும் வாய்ப்பை இந்த அரசாங்கம் வழங்கியுள்ளது. வடக்குஇ கிழக்கு முழுவதும் மக்கள் எமது மண்ணுக்காக இழந்த உறவுகளை மக்கள் நினைவுகூரும் நிகழ்வுகளை ஏற்பாடு செய்து சுதந்திரமானமுறையில் அதனை நடத்துகின்றனர்.

எவ்வாறாயினும் ஒரு கோரிக்கையொன்றை முன்வைக்க வேண்டும். அரசாங்கங்கள் வந்த முதல் இரண்டு வருடங்களில் அனுமதியளிப்பார்கள். பின்னர் அந்த அஞ்சலி நிகழ்வுகளை முன்னின்று ஏற்பாடு செய்பவர்களை அடையாளம் கண்டு கடைசி இரண்டு வருடங்களில் அவர்களை பயங்கரவாத தடைச் சட்டத்தில் கைது செய்தல், விசாரணை செய்தல் மற்றும் சிறைத்தண்டனை வழங்குதல் என்பன நடந்துள்ளன.அந்த வகையில் உங்களின் ஆட்சிக் காலத்தில் முதல் இரண்டு வருடங்களில் நடந்தது போலவே,அரசியல் காரணங்களுக்காக போராடி உயிர்நீத்தவர்களுக்கு அஞ்சலி செலுத்துவதற்காக வழங்கியுள்ள வாய்ப்புக்காக நன்றியை கூற வேண்டும்.

எங்களின் விடுதலைப் போராட்டத்தில் எத்தனையோ ஆயிரம் மாவீரர்களை இந்த மண்ணிலே விதைப்பதற்கு மிக முக்கியமான காரணங்களில் குடியேற்றத் திட்டங்கள் இருந்தன. நீர்பாசன திட்டங்களை மறைமுகமாகக்  காட்டியே குடியேற்றத்  திட்டங்கள் உருவாக்கப்பட்டன . அம்பாறை என்ற மாவட்டமே இருக்கவில்லை. அங்கு சேனாநாயக்க திட்டம், கல்ஓயா திட்டங்கள் ஊடாக அந்த பிரதேசங்களில் வேறு பிரதேசங்களில் இருந்து மக்களை குடியேற்றி, வடக்கு மற்றும்  கிழக்கில் இருக்கும் மக்களின் விகிதாசாரத்தை மாற்றியமைப்பது முக்கியமான காரணமாக இருந்தது.

மாவீரர்களின் தியாகங்களுக்கு மக்கள் பிரதிநிதியாக நாங்கள் நீதி வழங்குவதாக இருந்தால் அவர்களின் இலக்கு போராட்டம் தனிநாட்டுக்காக இருந்தது. ஆனால் இன்று நாங்கள் ஒரு இலங்கைக்குள் அரசியல் தீர்வை நோக்கி பயணிப்பதையாவது குறைந்தபட்சம் சாதிக்க வேண்டும்.

பாராளுமன்ற உறுப்பினராக மக்கள் பிரதிநிதியாக நாங்கள் குழப்பமான சூழலில் மக்கள் அச்சுறுத்தப்படும் போதெல்லாம் பாராளுமன்ற அமர்வுகள் இருந்த போது நாங்கள் மக்களோடு மக்களாக அஞ்சலி நிகழ்வில் கலந்துகொண்டோம். இன்று சுதந்திரமான முறையில் அஞ்சலி செலுத்துவதற்கான வாய்ப்பு வழங்கப்பட்டிருக்கும் போதுஇ இந்த விவாதத்தில் மாவீரர்களின் அபிலாசைகளை அடையக்கூடிய வகையில் எங்களின் நேரத்தை பயன்படுத்த வேண்டுமென்றே இந்த விவாதத்தில் கலந்து கொள்கிறேன்.

எங்களுடைய மண்ணே எங்களின் சொத்து, நாங்கள் சுயநிர்ணய உரிமையை கோருவதால்  எங்களின் நிலத்தை அபகரிப்பு செய்யக்கூடாது. இந்த  அரசாங்கத்திலும்,இவ்வாறான நடவடிக்கைக்கு நாங்கள் அனுமதிக்க  முடியாது. இன்று வடக்கு  மற்றும்  கிழக்கில் மாவீர்களுக்கு அஞ்சலி செலுத்தவும், மாவீரர்கள் உயிர்த்தியாகம் செய்வதற்கும்  எங்களின் நில  அபகரிப்பே பிரதான  காரணம் , தொடர்ந்தும் இதற்கு அனுமதி அளிக்க முடியாது என்றார்.