லொறியிலிருந்து போதைப்பொருட்கள் கண்டுபிடிப்பு ; இருவர் கைது!

சட்டவிரோதமாக நாட்டிற்கு கொண்டுவரப்பட்ட பீடி இலைகள் மற்றும் ஹெரோயின் போதைப்பொருட்களுடன் இருவர் துங்கல்பிட்டிய பொலிஸாரினால் கைது செய்யப்பட்டுள்ளனர்.

கம்பஹா, துங்கல்பிட்டிய – பிட்டிபன - லெல்லம பகுதியில் சந்தேகத்திற்கிடமான முறையில் காணப்பட்ட லொறி ஒன்றினை சோதனைக்குட்படுத்தியபோதே சந்தேக நபர்கள் கைது செய்யப்பட்டுள்ளதாக பொலிஸார் தெரிவித்துள்ளனர்.

மேலும், சந்தேக நபர்களை சோதனைக்குட்படுத்தியபோது, ஒருவரிடம் 03 கிராம் 220 மில்லிகிராம் ஹெரோயின் மற்றும் மற்றொருவரிடம் 03 கிராம் 110 மில்லிகிராம் ஹெரோயின் போதைப்பொருள் கண்டுபிடிக்கப்பட்டதாக பொலிஸார் தெரிவித்துள்ளனர்.

குறித்த சந்தேகநபர்கள் நீர்கொழும்பு மற்றும் பரசன்கஸ்வேவ பகுதிகளை சேர்ந்த 30 மற்றும் 34 வயதுடையவர்கள் என பொலிஸ் விசாரணைகளில் தெரியவந்துள்ளது.