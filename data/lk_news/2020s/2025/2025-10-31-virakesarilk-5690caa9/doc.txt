நடிகர் ராஜேஷ் துருவா நடிக்கும் 'பீற்றர்' படத்தின் டீசர் வெளியீடு

கன்னட திரையுலகின் பிரபல நடிகரான ராஜேஷ் துருவா கதையின் நாயகனாக நடித்திருக்கும் 'பீற்றர்' எனும் திரைப்படத்தின் டீசர் வெளியிடப்பட்டிருக்கிறது.

இயக்குநர் சுகேஷ் ஷெட்டி இயக்கத்தில் உருவாகியுள்ள 'பீற்றர் 'எனும் திரைப்படத்தில் ராஜேஷ் துருவா,  ஜான்வி ராயலா, ரிவிக்ஷா ஷெட்டி, ராம் நடகௌட், வருண் பட்டேல்,  பிரதிமா நாயக், ராதாகிருஷ்ண கும்ப்ளே உள்ளிட்ட பலர் நடித்திருக்கிறார்கள்.

குரு பிரசாத் நர்நாட் ஒளிப்பதிவு செய்திருக்கும் இந்த திரைப்படத்திற்கு ரித்விக் முரளிதர் இசையமைத்திருக்கிறார். ஹாரர் திரில்லராக தயாராகி இருக்கும் இந்த திரைப்படத்தை விருத்தி ஸ்டுடியோஸ் நிறுவனம் சார்பில் தயாரிப்பாளர்கள் ரவி ஹயர்மத் ராகேஷ் ஹெக்டே ஆகியோர் தயாரித்திருக்கிறார்கள்.

விரைவில் வெளியிட திட்டமிடப்பட்டு வரும் இந்த திரைப்படத்தின் டீசர் வெளியிடப்பட்டிருக்கிறது. இதில் இடம் பிடித்திருக்கும் செண்டை மேளம் தொடர்பான காட்சிகளும்... ஹாரர் காட்சிகளும்... ரசிகர்களை வெகுவாக கவர்ந்திருப்பதால்.. படத்தைப் பற்றிய எதிர்பார்ப்பு அதிகரித்திருக்கிறது.