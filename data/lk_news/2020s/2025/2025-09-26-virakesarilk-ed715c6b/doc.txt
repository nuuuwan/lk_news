தெல்தெனியவில் விபத்து ; பெண்ணொருவர் உயிரிழப்பு!

தெல்தெனிய பொலிஸ் பிரிவிற்குட்பட்ட கண்டி - பதியத்தலாவ வீதியின் கெங்கல்ல பகுதியில், வீதியை கடக்க முற்பட்ட பாதசாரி மீது பஸ் மோதி விபத்துக்குள்ளானதில் பாதசாரி உயிரிழந்துள்ளார்.

விபத்தில் பலத்த காயமடைந்து தெல்தெனிய வைத்தியசாலையில் அனுமதிக்கப்பட்டதன் பின்னர் சிகிச்சை பலனின்றி அவர் உயிரிழந்துள்ளார்.

உயிரிழந்தவர் பலகொல்ல பகுதியைச் சேர்ந்த 55 வயதுடைய பெண் என பொலிஸார் தெரிவித்துள்ளனர்.

சடலம் தெல்தெனிய வைத்தியசாலை பிரேத அறையில் வைக்கப்பட்டுள்ளது. சம்பவம் தொடர்பான மேலதிக விசாரணைகளை தெல்தெனிய பொலிஸார் மேற்கொண்டு வருகின்றனர்.