இலங்கையிலிருந்து ஊடகவியலாளர்கள் தனிப்பட்ட விஜயமாகவே இஸ்ரேல் சென்றுள்ளனர் - கௌசல்யா ஆரியரத்ன

இஸ்ரேலுடனான சகல உறவுகளையும் முறித்துக் கொள்ள வேண்டும் என்று குறிப்பிடுபவர்களின் மன நிலையை ஆராய  வேண்டும். இலங்கையின் ஊடகவியலாளர்கள் இஸ்ரேலுக்கு தனிப்பட்ட விஜயமாகவே  சென்றுள்ளார்கள். எவரையும் அரசாங்கம் தெரிவு செய்யவில்லை என்பதை உறுதியாக குறிப்பிட்டுக்கொள்கிறேன் என  தேசிய மக்கள் சக்தியின் கொழும்பு மாவட்ட பாராளுமன்ற உறுப்பினர் கலாநிதி கௌசல்யா ஆரியரத்ன தெரிவித்தார்.

பாராளுமன்றத்தில் நேற்று செவ்வாய்க்கிழமை நடைபெற்ற இலங்கைக்கும்,ஐக்கிய அரபு இராச்சியத்துக்கும்  இடையிலான பல்துறை ஒப்பந்தம்  தொடர்பான ஒப்பந்தம் தொடர்பான விவாதத்தில் உரையாற்றுகையில் மேற்கண்டவாறு குறிப்பிட்டார்.

இஸ்ரேலுக்கு இலங்கையிலிருந்து ஊடகவியலாளரகள் எவரும் அரசாங்கத்தின் அனுசரணையுடன் அனுப்பி வைக்கவில்லை.அதுவொரு தனிப்பட்ட விஜயமாகும்.இலங்கையின் ஊடகவியலாளர்களுக்கு பல்வேறு நாடுகள்  அழைப்பு விடுக்கின்றன. ஊடகவியலாளர்களும் செல்கிறார்கள்.

இஸ்ரேலில் 20 ஆயிரத்துக்கும் அதிகமாக இலங்கையர்கள் பணி புரிகிறார்கள்.அங்கு நிலவும் பிரச்சினைகளால் இலங்கைக்கும் இஸ்ரேலுக்கும் இடையிலான இராஜதந்திர உறவுகளை முறித்துக் கொள்ள  முடியாது.இவ்விடயத்தில் பொதுவான கொள்கையையே கடைப்பிடிக்க வேண்டும்.

இஸ்ரேலுடனான சகல உறவுகளையும் முறித்துக் கொள்ள வேண்டும் என்று குறிப்பிடுபவர்களின் மனநிலையை ஆராய  வேண்டும். இலங்கையின் ஊடகவியலாளர்கள் இஸ்ரேலுக்கு தனிப்பட்ட விஜயமாகவே  சென்றுள்ளார்கள். எவரையும் அரசாங்கம் தெரிவு செய்யவில்லை என்பதை உறுதியாக குறிப்பிட்டுக்கொள்கிறேன் என்றார்.