பல பகுதிகளில் கடும் மழை பெய்யக் கூடும் - வளிமண்டலவியல் திணைக்களம்

வடக்கு, வடமத்திய, கிழக்கு மற்றும் ஊவா மாகாணங்களிலும் மட்டக்களப்பு மாவட்டத்திலும் பல பகுதிகளில் இன்று திங்கட்கிழமை (08) கடும் மழை பெய்யக் கூடும் என வளிமண்டலவியல் திணைக்களம் தெரிவித்துள்ளது.

அதன்படி, வடக்கு, வடமத்திய, கிழக்கு மற்றும் ஊவா மாகாணங்களிலும் மட்டக்களப்பு மாவட்டத்திலும் பல பகுதிகளில் 75 மி.மி அளவில் கடும் மழை பெய்யக் கூடும் என வளிமண்டலவியல் திணைக்களம் தெரிவித்துள்ளது.

அத்துடன், நாட்டின் பல பகுதிகளில் மழை பெய்யும் எனவும் வளிமண்டலவியல் திணைக்களம் தெரிவித்துள்ளது.

கடும்  மழை மற்றும் பலத்த காற்று காரணமாக ஏற்படும் அனர்த்தங்களில் இருந்து மிகவும் பாதுகாப்பாக இருக்குமாறு வளிமண்டலவியல் திணைக்களம் பொதுமக்களிடம் கேட்டுக்கொண்டுள்ளது.