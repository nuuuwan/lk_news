நாரங்கமுவ பகுதியில் விபத்து : ஒருவர் உயிரிழப்பு!

மஹவெல பொலிஸ் பிரிவிற்குட்பட்ட பல்லேபொல - மடவல வீதியின் நாரங்கமுவ பகுதியில் இடம்பெற்ற விபத்தில் ஒருவர் உயிரிழந்துள்ளார்.

பல்லேபொலவிலிருந்து மடவல நோக்கிச் சென்ற மோட்டார் சைக்கிள், எதிர் திசையில் வந்த மற்றொரு மோட்டார் சைக்கிளுடன் நேருக்கு நேர் மோதியதில் இந்த விபத்து இடம்பெற்றுள்ளது.

விபத்தில் பலத்த காயமடைந்த இரு சாரதிகளும் மாத்தளை வைத்தியசாலையில் அனுமதிக்கப்பட்டனர், இதன்போது, ஒருவர் உயிரிழந்துள்ளார்.

சடலம் மாத்தளை வைத்தியசாலையின் பிரேத அறையில் வைக்கப்பட்டுள்ளதுடன், மஹவெல பொலிஸார் மேலதிக விசாரணைகளை மேற்கொண்டு வருகின்றனர்.