කඩුගන්නාවේ කළුගලට යටවූ දෙකක් මරුට: පස් දෙනකු සොයයි

පහළ කඩුගන්නාව ගනේතැන්න ප්‍රදේශයේ නිවසක් සහ තේ කඩයක් මතට කඩාවැටුණු විශාල ගල් පර්වතයට සහ පස් කන්දට යටවීමේ මේ වන විට  දෙදෙනකු මිය ගොස් තවත් හතර දෙනකු තුවාල ලබා රෝහල් ගත කළ බව පොලීසිය කියයි.

මියගිය දෙදෙනාම පිරිමි පුද්ගලයන් වන අතර ඔවුන්ගේ අනන්‍යතාවය මෙතෙක් තහවුරු වී නැති බව පොලිසිය කියයි.

එම නිවස තුළ සිරව සිටින තවත් පිරිසක් මුදවා ගැනීම සඳහා මේ වන විට මුදවා ගැනීමේ මෙහෙයුම් ක්‍රියාත්මක බව කෑගල්ල කොට්ඨාස භාර ජ්‍යෙෂ්ඨ පොලිස් අධිකාරි අනුරුද්ධ බණ්ඩාරනායක මහතාගෙන් කළ විමසීමකදී පැවසීය.

ඔහු වැඩිදුරටත් අවධාරණය කර සිටියේ එම නිවස තුළ තවත් පස් දෙනකුට ආසන්න පිරිසක් සිරව සිටිය හැකි බවයි.

මේ අතර පහළ කඩුගන්නාව ගනේතැන්න ප්‍රදේශයෙන් කොළඹ නුවර මාර්ගය (ඒ 09) නැවත දැනුම් දෙනතුරු වසා දැමීමට තීරණය කළ බවත් එම මාර්ගය භාවිතා කරන්නන් විකල්ප මාර්ග භාවිතා කරන ලෙසද ජ්‍යෙෂ්ඨ පොලිස් අධිකාරිවරයා මහජනතාවට දැනුම් දුන්නේය.

එම කන්දේ ඉහල කොටසේ තවත් අස්ථාවර අවදානම් ගල් කිහිපයක් තිබෙන බැවින් එම ගල් ඉවත් කොට එම ස්ථානයේ ස්ථාවර කරන තුරු මාර්ගය වසා දැමෙන බවද ජ්‍යෙෂ්ඨ පොලිස් අධිකාරී අනුරුද්ධ බණ්ඩාරනායක මහතා පැවසීය.

පහළ කඩුගන්නාව මහනුවර මාර්ගයේ ගණේතැන්න ප්‍රදේශයේ වෙළඳසැලක් මතට පස් කඳු කඩා වැටීමෙන් එක් පුද්ගලයකු මියගොස් තවත් සිව් දෙනකු තුවාල ලබා ඇතැයි  පොලිසිය කියයි.

කළුගලට යට වූ වෙළෙඳ හල තුළ ආහාර ගනිමින් පිරිසක් සිටි බවට තහවුරු නොවු පුවත් ප්‍රකශ කළද එම පිරිස සම්බන්ධයෙන් තවතමත් තොරතුරු ලැබී නැත. අතුරුදන් වූ පිරිස පිළිබඳව කරුණු සොයමින් සිටී

අනතුර වන විට එම වෙළඳසැලින් කෙටි ආහාර ගැනීම සඳහා වෑන් රථ දෙකකින් සහ මෝටර් රථයකින් පිරිසක් පැමිණ ඇති බවට තොරතුරු ලැබී ඇතැයි පොලිසිය කියයි.

කඩා වැටුණු සුන්බුන් අතර පිරිසක් සිටි වී සිටින බවටද තොරතුරු ලැබී ඇති අතර ඔවුන් මුදා ගැනීම සඳහා මේ වන විට මෙහෙයුම් ආරම්භ කර ඇතැයි ද මාවනැල්ල  පොලිසිය සඳහන් කරයි.