அம்பத்தலே அணை நிரம்பி வழிவதால் வெள்ள அபாயம் : தாழ் நிலப்பகுதிகளில் வசிப்போர் உடனடியாக இடம்பெயருங்கள் !

கடுவலை–மலபே, அத்துருகிரிய–மலபே மற்றும் மலபே–பத்தரமுல்லை பகுதிகளின் தாழ்நிலப்பகுதிகளில் வீதிகளின் இருபுறங்களிலும் வசிக்கும் மக்களை உடனடியாக பாதுகாப்பான இடங்களுக்கு இடம்பெயருமாறு கொழும்பு மாவட்டச் செயலாளர் அறிவுறுத்தியுள்ளார்.

அம்பத்தலே அணை நிரம்பி வழிந்து வருவதால் குறித்த பகுதிகளில் திடீர் வெள்ளம் ஏற்படும் அபாயம் அதிகரித்துள்ளதாகவும், மக்கள் தங்களது பாதுகாப்பை கருத்தில் கொண்டு உடனடியாக வெளியேற வேண்டும் என்றும் அவர் தெரிவித்துள்ளார்.

இடம்பெயர வேண்டியவர்களுக்கு மலபே ஆண்கள் பாடசாலை மற்றும் பிட்டுகல யசோதரா மகளிர் பாடசாலை ஆகியவை தற்காலிக தங்குமிடங்களாக அமைக்கப்பட்டுள்ளன என்றும் மாவட்டச் செயலாளர் அறிவித்துள்ளார்.