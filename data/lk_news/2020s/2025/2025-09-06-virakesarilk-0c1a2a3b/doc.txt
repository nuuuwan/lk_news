சிறிய ரயில்களை உருவாக்க இலங்கை ரயில்வே திணைக்களம் திட்டம்!

கிராமப்புற பாதைகளில் இயக்க மூன்று பெட்டிகள் கொண்ட சிறிய ரயில்களை உருவாக்க இலங்கை ரயில்வே திணைக்களம் திட்டமிட்டுள்ளதாக அமைச்சர் நளிந்த ஜெயதிஸ்ஸ தெரிவித்துள்ளார்.

குறித்த ரயிலில், ஒவ்வொரு பெட்டியும் டீசல் எஞ்சின் மூலம் இயக்கப்படும் என தெரிவிக்கப்படுகிறது.

அதேநேரம், மின்னணு அமைப்பால் கட்டுப்படுத்தப்படும் ரயில் பெட்டிகளை இணைக்க அமைச்சரவை அனுமதி அளித்துள்ளது.

சிறிய ரயில்களில் சுமார் 200 முதல் 240 பயணிகளை ஏற்றிச் செல்ல முடியும்.

ஏற்கனவே சில ரயில் பேருந்துகள் (ரயில் பாதைகளில் ஓடக்கூடிய சக்கரங்களைக் கொண்ட ஒரு பெட்டி பேருந்து) இருந்தன.

ஆனால் தற்போதுள்ள கால அட்டவணைகளுடன் அவற்றை இயக்குவதில் நடைமுறை சிக்கல்கள் காணப்படுவதாக தெரிவிக்கப்படுகிறது.