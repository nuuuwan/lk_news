ශ්‍රී ලංකාව IMF වෙත කළ හදිසි ඉල්ලීමට ලැබුණු ප්‍රතිචාරය කුමක් ද?

ශ්‍රී ලංකාව IMF වෙත කළ හදිසි ඉල්ලීමට ලැබුණු ප්‍රතිචාරය කුමක් ද?

දිට්වා සුළි කුණාටුවෙන් සිදු වූ විනාශයෙන් පසු ඇති වූ අභියෝගවලට මුහුණ දීම සඳහා හදිසි මූල්‍යය පහසුකම (RFI) යටතේ ශ්‍රී ලංකාව විසින් සිදුකළ අමෙරිකානු ඩොලර් මිලියන 200ක ඉල්ලීමට ප්‍රමුඛත්වය ලබාදීමට ජාත්‍යන්තර මූල්‍ය අරමුදල තීරණය කර ඇත.

මෙම හදිසි මූල්‍යය පහසුකම යටතේ ඇති සහාය ශ්‍රී ලංකාවේ විස්තීර්ණ අරමුදල් පහසුකම යටතේ ලබාදෙන ණය පහසුකමට අමතරව ලබා දෙන මූල්‍ය පහසුකමක් බව ද ජාත්‍යන්තර මූල්‍ය අරමුදල විසින් නිවේදනය කර තිබේ.

ජාත්‍යන්තර මූල්‍ය අරමුදලේ මාධ්‍ය ප්‍රකාශකවරයා ඊයේ (දෙසැම්බර් 07) වැනිදා නිවේදනයක් නිකුත් කරමින් සඳහන් කර සිටියේ විස්තීරණ අරමුදල් පහසුකම (EFF) යටතේ ශ්‍රී ලංකාවේ පස්වන සමාලෝචනය සම්පූර්ණ කිරීම සඳහා සාකච්ඡා නැවත ආරම්භ කිරීමට 2026 වසර ආරම්භයේ දී ජාත්‍යන්තර මූල්‍ය අරමුදලේ කණ්ඩායමක් ශ්‍රී ලංකාවට පැමිණීමට නියමිත බවය.

දිට්වා සුළි කුණාටුවෙන් ඇති වූ විනාශයෙන් රට යථා තත්ත්වයට පත් කිරීම සඳහා ශ්‍රී ලංකාවෙන් අමෙරිකානු ඩොලර් මිලියන 200 ක පමණ කඩිනම් මූල්‍ය ආධාර සඳහා හදිසි ඉල්ලීමක් සිදුකර තිබු බව ඉකුත් සිකුරාදා (දෙසැම්බර් 05) ජාත්‍යන්තර මූල්‍ය අරමුදල විසින් නිකුත් කළ නිවේදනයේ සඳහන් වේ.

ජාත්‍යන්තර මූල්‍ය අරමුදලේ කාර්ය මණ්ඩලය සහ ශ්‍රී ලංකා බලධාරීන් ආර්ථික ප්‍රතිපත්ති පිළිබඳ කාර්ය මණ්ඩල මට්ටමේ එකඟතාවයකට පැමිණියේ පසුගිය ඔක්තෝම්බර් මස 09 වැනිදාය. ඒ, IMF හි විස්තීර්ණ අරමුදල් පහසුකම මගින් සහාය දක්වන ලද ශ්‍රී ලංකාවේ ප්‍රතිසංස්කරණ වැඩසටහනේ පස්වන සමාලෝචනය අවසන් කරමින් ය.

ඒ අනුව ජාත්‍යන්තර මූල්‍ය අරමුදලේ විධායක මණ්ඩලය විසින් එළඹෙන දෙසැම්බර් 15 දා මෙම සමාලෝචනය සලකා බැලීමට නියමිත අතර එහිදී විධායක මණ්ඩලයේ අනුමැතියෙන් පසු ඇමෙරිකානු ඩොලර් මිලියන 347ක පමණ මූල්‍ය පහසුකමක් සඳහා ශ්‍රී ලංකාවට ප්‍රවේශය හිමිවනු ඇත.

ඒ අනුව, මෙම පහසුකම යටතේ ජාත්‍යන්තර මූල්‍ය අරමුදල මගින් මේ දක්වා ලබා දුන් මුළු මූල්‍ය සහය  ඇමෙරිකානු ඩොලර් බිලියන 2.04ක් පමණ වනු ඇත.

'පීතෘභාවය පිළිගන්න බැහැ' DNA පරීක්ෂණයකට විරෝධය: චාමික කරුණාරත්න අධිකරණයට කියයි

දිට්වා සුළි කුණාටුවට කොටුවී නුවරඑළියේ 'බස් රථයක් තුළ දින දෙකක්' ගතකළ ඉන්දීය සංචාරකයින් පිරිසකගේ අත්දැකීම්

ඔබ නරඹන වීඩියෝව AI වීඩියෝවක් ද යන්න හඳුනාගත හැකි ප්‍රධාන ලකුණු

දෙසැම්බර් 9 සිට 12 වන දා දක්වා වර්ෂාවෙන් වැඩි බලපෑම් ඇති විය හැකි ප්‍රදේශ මොනවා ද?

දිට්වා සුළි කුණාටුවේ ව්‍යසනයට ලක්වූ දිස්ත්‍රික්ක නම් කෙරේ: බේරී ඇත්තේ දිස්ත්‍රික්ක 3ක් පමණයි