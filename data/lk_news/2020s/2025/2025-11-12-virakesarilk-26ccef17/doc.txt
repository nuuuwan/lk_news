உறவுகளைச் சிதைக்கும் தொலைபேசி மோகம்: அன்பின் அஸ்திவாரத்தை ஆட்டிப்படைக்கும் நவீன அடிமைத்தனம்

நவீன உலகில், மனிதனின் அத்தியாவசியத் தேவைகளில் ஒன்றாகத் கையடக்கத்தொலைபேசி மாறிவிட்டது. தகவல் தொடர்பு, கல்வி, தொழில் மற்றும் பொழுதுபோக்கு என மனிதனின் அன்றாடச் செயல்பாடுகளில் தொலைபேசிக்கு அதிகளவு பங்கு உண்டு. உலகளாவிய தொடர்புகளை ஏற்படுத்துவதற்கும், புதிய விடயங்களைக் கற்பதற்கும், செய்திகளை உடனுக்குடன் அறிவதற்கும், தொழில்நுட்பத் தேவைகளுக்கான அணுகலை எளிதாக்குவதற்கும் இது உதவுகிறது என்பதில் ஐயமில்லை.