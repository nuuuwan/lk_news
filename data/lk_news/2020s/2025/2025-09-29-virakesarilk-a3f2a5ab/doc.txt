மித்தெனியக்கு கொண்டு செல்லப்பட்ட ஐஸ் இரசாயனக் கொள்கலன்கள் தொடர்பில் சம்பத் மனம்பேரி பெக்கோ சமனின் தொடர்பு – குற்றப்பிரிவு தகவல்

சம்பத் மனம்பேரி பெக்கோ சமனின் அறிவுறுத்தலின் பேரில் ஐஸ் இரசாயனம் அடங்கிய இரு கொள்கலன்களையும் மித்தெனிய பகுதிக்கு கொண்டு சென்றமை விசாரணைகளின் போது தெரியவந்துள்ளதாக மேல் மாகாண வடக்கு குற்றப்பிரிவு தெரிவித்துள்ளது.

தடுப்புக்காவல் உத்தரவின் பேரில்  மேல் மாகாண வடக்கு குற்றப் பிரிவினரால் தடுத்து வைக்கப்பட்டுள்ள சம்பத் மனம்பேரியிடம் மேற்கொள்ளப்பட்ட விசாரணையின் போது, மித்தெனிய பகுதியில் கண்டெடுக்கப்பட்ட ஐஸ் போதைப்பொருள் அடங்கிய இரண்டு கொள்கலன்கள் தொடர்பாக விசாரணை அதிகாரிகளால் மேலும் பல உண்மைகளை வெளிக்கொணரப்பட்டுள்ளன.

சந்தேகநபர், பெக்கோ சமனின் அறிவுறுத்தலின் பேரில் ஐஸ் இரசாயனம் அடங்கிய இரு கொள்கலன்களையும் மித்தெனிய பகுதிக்கு கொண்டு சென்றதாகவும், எனினும் அவை ஐஸ் போதைப்பொருள்  தயாரிக்கப் பயன்படுத்தப்படும் இரசாயனம் என்பது தனக்கு ஒரு சில நாட்களுக்குப் பின்னரே தெரியவந்ததாகவும் தெரிவித்துள்ளார்.  குறித்த இரு கொள்கலன்களையும் பொறுப்பேற்குமாறு பெக்கோ சமன் இந்தோனேசிய பொலிஸாரால் கைது செய்யப்படுவதற்கு முன்னரே  வாட்சப் செயலியினுடாக  அறிவுருத்தியிருந்தார்.

எனினும் அதில் உள்ள இரசாயனம் தொடர்பில் எனக்கு தெரியப்படுத்த வில்லை. “அண்ணா எனது இரு கொள்கலன்கள் உள்ளன. அவற்றை விடுவித்துக் கொள்ள உதவ முடியுமா?“ என பெக்கோ சமான் கோரியிருந்தார், அதற்கு “ தம்பி இது நோயில் விழுவது போல”  என தான் பதிலளித்திருந்த போதிலும், பெக்கோ சமன் “அப்படி ஒன்றும் இல்லை. ஒரு வகை கற்களே கொண்டுவரப்பட்டுள்ளன. சுரங்கத்திலிருந்தும் விடுவிக்கப்பட்டுள்ளன. நீங்கள் அவற்றை பெற்றுக்கொள்ள மாத்திரமே உள்ளது” என குறிப்பிட்டதாக சம்பத் மனம்பேரி தெரிவித்துள்ளார்.

மேலும் பெக்கோ சமன் தெரிவித்ததன் படி தனது சகோதரன் பியால் மனம்பேரியுடன் சென்று  விடுவிக்கப்பட்ட கொள்கலன்களைப் பெற்றுக்கொண்டு மித்தெனிய பகுதிக்கு அவற்றை கொண்டு வந்தோம். அவற்றுக்குரிய ஆவணங்களையும் பெக்கோ சமன் வாட்சப் செயலியினூடாக அனுப்பி வைத்தார். கொள்கலன்களை மித்தெனிய பகுதிக்குச் கொண்டு சென்று இரு நாட்கள் கடந்த பிறகே அவற்றில் இருந்தவை ஐஸ் இரசாயனம் என தனக்கு தெரியவந்ததாகவும் சம்பத் மனம்பேரி வாக்குமூலம் வழங்கியுள்ளார்.

மேலும் அவ்விடத்தை அறிந்துக் கொண்டதன் பின்னர்  “தம்பி இது  ஒரு பாரிய நோய். ஆகையால் செய்வதை விரைவாக செய்யுங்கள்” என தான் பெக்கோ சமனிடம் தெரிவித்திருந்தாகவும், அதற்கமைய பெக்கோ சமனுடன் இருந்த பாணந்துறை நிலங்கவின் ஆதரவாளர் குழுவினர் குறித்த இரசாயனத்தை தொகுதியாக பிரித்து நுவரெலியா, அம்பாந்தோட்டை மற்றும் கந்தானை ஆகிய பகுதிகளுக்கு கொண்டு செல்ல ஆரம்பித்தனர். இந்நிலையில் கெஹெல் பத்தரபத்மே உள்ளிட்ட குழுவினர் இந்தோனேசிய பொலிஸாரால் கைது செய்யப்பட்ட விடயத்தை அறிந்துக் கொண்டதன் பின்னர் தனது சகோதரருடன் இணைந்து  அவசரமாக இரசாயனத்தை  புதைத்ததாகவும், அதன்பின்னர் மித்தெனிய பகுதியிலிருந்து தப்பிச் சென்றதாகவும்  தெரிவித்துள்ளார்.

இதற்கிடையில் பெக்கோ சமன் மற்றும் தருண் ஆகியோர் மூலம் அறிமுகமான மன்னார் பகுதியில் கேரள கஞ்சா விற்பனையில் ஈடுபடும் டைகர் என்பவரின் உதவியுடன் படகின் மூலம் இந்தியாவுக்கு தப்பிச் செல்ல திட்டமிட்டிருந்ததாகவும் தெரியவந்துள்ளது. சந்தேநபரான  சம்பத் மனம்பேரி போதைப்பொருள் வளையமைப்புடன்  எவ்வாறான தொடர்பை பேணி வந்தார்? என்பதை அறிந்துக்கொள்ள அவரின் கையடக்கத் தொலைபேசியை கண்டறியும் முயற்சித்துள்ள போது, தான் முன்னாள் பொலிஸ் உத்தியோகத்தர் எவ்வாறாயினும் விசாரணை அதிகாரிகள் எனது கையடக்க தொலைபேசியை மீட்க முயற்சிப்பார்கள் என்பதை அறிந்து வெள்ளவத்தையில் ரயில் தண்டவாளத்தின் மீது கைப்பேசியை வைத்து அதை அழித்ததாக குறிப்பிட்டுள்ளார்.

அதேவேளை பெக்கோ சமனுக்கு சொந்தமான துப்பாக்கிகள், போதைப்பொருள் மற்றும் கேரள கஞ்சாவை போன்றவற்றை கடத்தல், விற்பனை செய்தல் உள்ளிட்ட பல குற்றங்களில் தான் ஈடுபட்டதாகவும் சம்பத் மனம்பேரி ஒப்புக்கொண்டுள்ளதாக விசாரணை அதிகாரிகள் தெரிவித்தனர்.  மேல் மாகாண வடக்கு குற்றப்பிரிவின் பணிப்பாளர் ரோஹன ஒலுகலகே மற்றும்  அவ்வளையத்துக்குப் பொறுப்பான பிரதான பொலிஸ் பரிசோதகர் லிண்டன் த சில்வா ஆகியோரின் தலைமையில் சந்தேகநபர் தொடர்பில் விசாரணைகள் முன்னெடுக்கப்பட்டுள்ளன.