ஒருங்கிணைந்த  பொறிமுறை தேவை:ஜனாதிபதி வலியுறுத்தினார்

ஒரு அனர்த்தத்திற்குப் பிறகு மக்களின் வாழ்க்கையை மீட்டெடுப்பதில், சாதாரண அரசு இயந்திரங்களுக்கு அப்பாற்பட்ட ஒருங்கிணைந்த செயல்பாட்டு பொறிமுறை தேவை என்று ஜனாதிபதி அனுர குமார திசாநாயக்க வலியுறுத்தினார்.

கண்டி மாவட்ட செயலகத்தில் இன்று (06) காலை நடைபெற்ற கண்டி மாவட்ட ஒருங்கிணைப்புக் குழுக் கூட்டத்தில் கலந்து கொண்டபோது ஜனாதிபதி இதனைக் கூறினார்.

மாவட்டத்தில் நெடுஞ்சாலைகள், மின்சாரம், நீர் மற்றும் எரிபொருள் விநியோகம், நீர்ப்பாசனம் மற்றும் தகவல் தொடர்பு அமைப்புகள் உள்ளிட்ட அத்தியாவசிய உள்கட்டமைப்பு வசதிகளை மேம்படுத்துவதற்காக செயல்படுத்தப்படும் அவசர திட்டங்களின் முன்னேற்றம் மற்றும் நிறைவு நேரம் குறித்து ஜனாதிபதி தனித்தனியாக மதிப்பாய்வு செய்தார்.

சாலை அமைப்பு நிரந்தரமாக அமைக்கப்படும் வரை அடுத்த 25 நாட்களுக்கு ஒதுக்கப்பட்ட நிதியைப் பயன்படுத்தி சாலை பழுதுபார்ப்புகளை விரைவாக முடிக்குமாறு ஜனாதிபதி சாலை மேம்பாட்டு அதிகாரசபைக்கு பணித்தார்..