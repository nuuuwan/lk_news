எல்ல - வெல்லவாய வீதி  போக்குவரத்து வழமைக்கு திரும்பியது !

சீரற்ற வானிலையால் ஏற்பட்ட மண்சரிவு காரணமாக மூடப்பட்டிருந்த எல்ல - வெல்லவாய வீதி  மீண்டும் போக்குவரத்துக்காக திறக்கப்பட்டுள்ளதாக பதுளை மாவட்ட செயலாளர் பண்டுக ஸ்ரீ பிரபாத் தெரிவித்துள்ளார்.

பதுளை மாவட்டத்தில் உள்ள பல வீதிகள் மண்சரிவால் பாதிக்கப்பட்டிருந்த நிலையில்  சீரமைக்கப்பட்டு போக்குவரத்துக்காக திறக்கப்பட்டுள்ளதாகவும் இதனால் அப்பகுதியில் அத்தியாவசிய சேவைகள் வழமைக்கு திரும்பியுள்ளதாகவும்  அவர் மேலும் தெரிவித்தார்.

மேலும், பல மாவட்டங்கள் மண்சரிவால் பாதிக்கப்பட்டுள்ளதுடன் மக்கள் இது தொடர்பில் விழிப்புடன் செயற்பாடுமாறும் தெரிவிக்கப்பட்டுள்ளது.