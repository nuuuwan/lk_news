இலங்கை விமானப்படையின் 17 ஆவது ஸ்கொஷ் சாம்பியன்ஷிப்பின் வெற்றிக் கிண்ணங்களை கைப்பற்றிய ரவிந்து லக்ஷிரி மற்றும் சானித்மா சினெலி!

இலங்கை விமானப்படையின் 17 ஆவது ஸ்கொஷ் சாம்பியன்சிப் போட்டியில் பங்குபற்றி வெற்றிப்பெற்ற ரவிந்து லக்ஷிரி மற்றும் சானித்மா சினெலி ஆகிய இருவரும் ஸ்ரீலங்கா விமானப்படையின் முன்னாள் தளபதி ஏர் சீஃப் மார்ஷல் பி.எச். மெண்டிஸின் நினைவு கிண்ணங்களை கைப்பற்றியுள்ளனர்.

இலங்கை விமானப்படையின் 17 ஆவது ஸ்கொஷ் சாம்பியன்சிப் போட்டியானது இரத்மலானை இலங்கை விமானப்படைத் தளத்தின் ஸ்கொஷ் வளாகத்தில் ஒக்டோபர் 17 ஆம் திகதி முதல் 24 ஆம் திகதி வரை நடைபெற்றது.

இலங்கை விமானப்படையின் 17 ஆவது ஸ்கொஷ் சாம்பியன்ஷிப்பில் உள்ளூர் மற்றும் சர்வதேச அளவில் 400க்கும் மேற்பட்ட வீரர்கள் பங்குபற்றியிருந்தனர்.

அதன்படி, இந்த போட்டியின் ஆண்கள் திறந்தநிலைப் பிரிவில் (Men’s Open) பங்குபற்றிய ரவிந்து லக்ஷிரி 3–1 என்ற புள்ளிக் கணக்கிலும் பெண்கள் திறந்தநிலைப் பிரிவில்  (Women’s Open) பங்குபற்றிய சானித்மா சினெலி 3–0  என்ற புள்ளிக் கணக்கிலும் வெற்றிப்பெற்றுள்ளனர்.

இரு வெற்றியாளர்களுக்கும் ஸ்ரீலங்கா விமானப்படையின் முன்னாள் தளபதி ஏர் சீஃப் மார்ஷல் பி.எச். மெண்டிஸின் நினைவு கிண்ணங்கள் வழங்கப்பட்டன.

இலங்கை விமானப்படை மற்றும் இலங்கை ஸ்கொஷ் அமைப்பு ஆகியன இணைந்து இந்த போட்டியை ஏற்பாடு செய்திருந்தது.

இலங்கை விமானப்படையின் தளபதி ஏர் வைஸ் மார்ஷல் டேமியன் வீரசிங்க ,இந்த போட்டியின் பிரதம விருந்தினராகக் கலந்துகொண்டு வெற்றியாளர்களுக்கு பரிசுகளை வழங்கி வைத்தார்.