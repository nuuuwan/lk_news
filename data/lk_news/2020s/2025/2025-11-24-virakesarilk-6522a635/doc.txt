மிதிகமவில் ஆயுதங்களுடன் சந்தேகநபர் கைது!

கடந்த 19 ஆம் திகதி மிதிகமவில் உள்ள ஹோட்டல் ஒன்றை குறிவைத்து துப்பாக்கிச் சூடு நடத்த முயன்ற சம்பவத்துடன் தொடர்புடைய மற்றுமொரு சந்தேகநபர் ஆயுதங்களுடன் கைது செய்யப்பட்டுள்ளார்.

கப்புவத்த பகுதியில் உள்ள வீடொன்றில் பதுங்கி இருந்த மேற்கு மாகாண வடக்கு குற்றப்பிரிவு  துப்பாக்கிச் சூட்டு முயற்சியை முறியடித்து T-56 துப்பாக்கியுடன் ஒருவரை கைது செய்தனர்.

இருவரில் இப்பாவல பகுதியில் மறைந்திருந்த சந்தேகநபர்  நேற்று ஞாயிற்றுக்கிழமை வெலிகம பொலிஸாரால் கைது செய்யப்பட்டுள்ளார்.

கைது செய்யப்பட்ட  மிதிகமவைச் சேர்ந்த 38 வயதுடைய சந்தேக நபரிடம் இருந்து  02 கிராமுக்கு மேற்பட்ட ஹெரோயின் கைப்பற்றபட்டுள்ளது.

சந்தேக நபரிடம் நடத்தப்பட்ட விசாரணைகளில், மிதிகம, கப்புவத்தையில் உள்ள காட்டுப் பகுதியில் இருந்து ரிவால்வர் துப்பாக்கி ஒன்று  , 06 தோட்டாக்கள், T-56 மெகசின் ஒன்று ,  T-56 தோட்டாக்கள் 14 மற்றும் கைக்குண்டு ஆகியவை கைப்பற்றப்பட்டுள்ளன.

கைது செய்யப்பட்ட சந்தேக நபர் இன்று திங்கட்கிழமை மாத்தறை நீதவான் நீதிமன்றத்தில் ஆஜர்படுத்தப்பட உள்ளார்.