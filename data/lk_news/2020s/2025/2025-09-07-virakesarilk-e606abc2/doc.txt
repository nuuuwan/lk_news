வீதி விபத்துகளில் ஒரு இளைஞன் உட்பட நான்கு பேர் பலி!

நாட்டின் பல பகுதிகளில் இடம்பெற்ற வீதி விபத்துகளில் ஒரு இளைஞன் உட்பட நான்கு பேர் உயிரிழந்துள்ளதாக பொலிஸார் தெரிவித்தனர்.

நேற்று சனிக்கிழமை (06) மரதன்கடவல, வெல்லாவெளி, கடவத்தை மற்றும் புதுக்குடியிருப்பு ஆகிய பொலிஸ் பிரிவுகளில்  இந்த விபத்துகள் இடம்பெற்றுள்ளன.

மரதன்கடவல பொலிஸ் பிரிவின் A11 வீதியில் உள்ள தவலன்ஹல்மில்லாவ சந்தியில் ஒரே திசையில் பயணித்த பாதசாரி மீது மோட்டார் வாகனம் மோதியதில் விபத்து ஏற்பட்டுள்ளது.

சைக்கிள் செலுத்துனர் மற்றும் சைக்கிளில் சென்ற மற்றொரு நபரும் காயமடைந்த நிலையில் சைக்கிள் செலுத்துனர் மரதன்கடவல  வைத்தியசாலையில்  அனுமதிக்கப்பட்டபோது சிகிச்சை பலனின்றி உயிரிழந்துள்ளார்.

இந்நிலையில், வெல்லாவெளி - சிவலகட வீதியில் சிவலகட நோக்கிச் சென்ற மோட்டார் சைக்கிள், ஓட்டுநர் கட்டுப்பாட்டை இழந்ததால் வீதியோரத்தில் நடந்து சென்ற இரண்டு பாதசாரிகள் மீது மோதியதில் விபத்து ஏற்பட்டுள்ளது.

விபத்தில் இரண்டு பாதசாரிகளும் மோட்டார் சைக்கிள் ஓட்டுநரும் காயமடைந்து கல்முனை வைத்தியசாலையில் அனுமதிக்கப்பட்டபோது, பாதசாரியொருவர்  சிகிச்சை பலனின்றி உயிரிழந்துள்ளார்.

இதேவேளை, தலுபிட்டிய - ராகம வீதியில் ராகம நோக்கிச் சென்ற கார் ஓட்டுநர் கட்டுப்பாட்டை இழந்து வீதியோரத்தில்  நடந்து சென்ற பாதசாரி மீது மோதி விபத்து ஏற்பட்டுள்ளது.

இதேவேளை, முல்லைத்தீவு - பரந்தன் வீதியில் உடையார்கட்டு பகுதியில், வலதுபுற பக்கம் திரும்பிய மோட்டார் சைக்கிள், பின்னால் வந்த மோட்டார் சைக்கிளிலும், முன்னால் வந்த ஒரு கெப் வண்டியில் மோதி விபத்து ஏற்பட்டுள்ளது.

விபத்தில் இரண்டு மோட்டார் சைக்கிள்களிலும் பயணித்தவர்களும் காயமடைந்து தர்மபுரம் வைத்தியசாலையில்  அனுமதிக்கப்பட்ட நிலையில் ஒரு மோட்டார் சைக்கிள் ஓட்டுநர்  உயிரிழந்தார்.