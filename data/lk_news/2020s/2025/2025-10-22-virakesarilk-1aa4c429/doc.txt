வெற்றி மாறன் வெளியிட்ட 'மெல்லிசை' படத்தின் ஃபர்ஸ்ட் லுக்

நடிகர் கிஷோர் கதையின் நாயகனாக நடித்திருக்கும் 'மெல்லிசை' எனும் திரைப்படத்தின் ஃபர்ஸ்ட் லுக் வெளியிடப்பட்டுள்ளது. இதனை தமிழ் திரையுலகின் முன்னணி நட்சத்திர இயக்குநரான வெற்றிமாறன்  வெளியிட்டிருக்கிறார்.

'வெப்பம் குளிர் மழை' படத்தினை இயக்கி, நடித்த இயக்குநர் திரவ் இயக்கத்தில் உருவாகி இருக்கும் 'மெல்லிசை' எனும் திரைப்படத்தில் கிஷோர், சுபத்ரா றொபட் , ஜோர்ஜ் மரியான், ஹரிஷ் உத்தமன், ஜஸ்வந்த் மணிகண்டன், தனன்யா உள்ளிட்ட பலர் நடித்திருக்கிறார்கள். தேவராஜ் புகழேந்தி ஒளிப்பதிவு செய்திருக்கும் இந்த திரைப்படத்திற்கு சங்கர் நாகராஜன் இசையமைத்திருக்கிறார். இந்தத் திரைப்படத்தை ஹேஷ்டேக் எப் டி எஃப் எஸ் புரொடக்ஷன் நிறுவனம் சார்பில் இயக்குநர் திரவ் தயாரித்திருக்கிறார்.

அனைத்து பணிகளும் நிறைவடைந்து விரைவில் வெளியிட திட்டமிடப்பட்டிருக்கும் இப்படத்தின் ஃபர்ஸ்ட் லுக் வெளியிடப்பட்டுள்ளது. இதில் கதையின் நாயகன் இசை மீது ஆர்வம் கொண்டவராகவும்.. ஆனால் அவரது வாய் அடைக்கப்பட்டிருப்பது போல் வடிவமைத்திருப்பதால்.. ஃபர்ஸ்ட் லுக் கவனம் ஈர்த்திருக்கிறது.