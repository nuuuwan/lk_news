கீரிசம்பா அரிசியை அதிக விலைக்கு விற்பனை செய்த  வர்த்தகர்களுக்கு  அபராதம்

கீரிசம்பா அரிசியை அதிக விலைக்கு விற்பனை செய்ததாக, குற்றம் சாட்டப்பட்ட இரண்டு வர்த்தகர்களுக்கு தலா ஒரு இலட்சம் அபராதம் விதித்து,  களுத்துறை மற்றும் பாணந்துறை நீதவான் நீதிமன்றங்கள் உத்தரவிட்டுள்ளன.

அதேநேரம், ஹொரணை - பொருவடந்த பகுதியில் வர்த்தகர் ஒருவருக்கு, கீரிசம்பா அரிசி இருப்புக்களை மறைத்ததற்காக, ஹொரணை நீதவான் 20,000 ரூபாய் அபராதம் விதித்து உத்தரவிட்டுள்ளார்.

மேலும், குறித்த வர்த்தகரின் வசம் இருந்த 25 கிலோகிராம் கீரிசம்பா அரிசி பொதிகளை பறிமுதல் செய்யவும் நீதவான் உத்தரவிட்டுள்ளார்.

இதேவேளை, ஒரு கிலோகிராம் கீரிசம்பா அரிசியை 310ரூபாவுக்கு விற்பனை செய்ததை ஒப்புக்கொண்ட, களுத்துறை - நாகொடை கடை உரிமையாளர் ஒருவருக்கு களுத்துறை நீதவான் நீதிமன்றம் நேற்று வெள்ளிக்கிழமை(03) ஒரு இலட்சம் ரூபாய் அபராதம் விதித்துள்ளது.

மேலும், பாணந்துறை - சரிக்கமுல்ல பகுதியில் கடையொன்றில் கீரிசம்பா அரிசி ஒரு கிலோகிராம் 300ரூபாவுக்கு விற்பனை செய்த வர்த்தகருக்கு பாணந்துறை நீதவான் நீதிமன்றம் ஒரு இலட்சம் ரூபாய் அபராதம் விதித்துள்ளது.