අයවැයට වෛද්‍ය සංගමයෙනුත් යෝජනාවලියක්

2026 අයවැය සඳහා රජයේ වෛද්‍ය නිලධාරීන්ගේ සංගමයද යෝජනාවලියක් ඉදිරිපත් කර ඇත.

වෛද්‍යවරුන් සහ රෝහල් පද්ධතිය මුහුණ දී ඇති ගැටළු විසඳමින් නිදහස් සෞඛ්‍ය සේවාව ශක්තිමත් කිරීමට තිරසාර සහ ශක්තිමත් වැඩපිලිවෙළක් අැති කිරීම සදහා මෙම යෝජනාවලිය ඉදිරිපත් කළ බව රජයේ වෛද්‍ය නිලධාරීන්ගේ සංගමය පවසයි.

ආර්ථික හා දේශපාලන අස්ථාවරත්වය හමුවේ ප්‍රමාණවත් වැටුප් නොලැබීම, අහිතකර වෘත්තිය පරිසරය, අධික බදු බර හේතුවෙන් 2,000කට අධික වෛද්‍යවරුන් පිරිසක් මෙරටට අහිමි වී ඇති බවත් තවත් 5,000කට අධික පිරිසක් රට හැර යාමට සූදානම් වෙමින් සිටි්න බවත් පෙන්වා දෙයි.

තවද ඖෂධ සහ උපකරණ හිඟය, රෝගී සත්කාර සේවා ලබා දීමට අවශ්‍ය පහසුකම් නොමැති වීම, රෝගීන්ට අවශ්‍ය පහසුකම් නොමැතිවීම සහ රෝහල් පද්ධතිය තුළ අනාරක්ෂිත බව වැනි ගැටලු හේතුවෙන් සෞඛ්‍ය සේවාව පවත්වා ගැනීම දැඩි අභියෝගක් බවත් මෙම ප්‍රවණතා අඛණ්ඩව පැවතුණහොත් මෙරට රෝහල් පද්ධතිය බිඳ වැටීම වළක්වා ගත නොහැකි බවත් එම සංගමය පවසයි.