இவ் வருடத்தின் இதுவரையான காலப்பகுதியில் நீரில் மூழ்கி 257 பேர் உயிரிழப்பு

இவ் வருடத்தின் இதுவரையான காலப்பகுதியில் நீரில் மூழ்கி 257 பேர் உயிரிழந்துள்ளதாக பொலிஸ் ஊடகப் பிரிவு தெரிவித்துள்ளது.

உயிரிழந்தவர்களில் 37 பெண்களும் 220 ஆண்களும் அடங்குவர் என பொலிஸ் ஊடகப் பேச்சாளரும், உதவி பொலிஸ் அத்தியட்சகருமான வூட்லர் தெரிவித்துள்ளார்.

இதேவேளை, நீரில் மூழ்கிய சம்பவங்களில் 69 உள்நாட்டவர்களையும், 33 வெளிநாட்டு சுற்றுலாப் பயணிகளையும் பொலிஸ் உயிர்காக்கும் பிரிவு வெற்றிகரமாக மீட்டுள்ளதாக காவல்துறை ஊடகப் பேச்சாளர் தெரிவித்துள்ளார்.