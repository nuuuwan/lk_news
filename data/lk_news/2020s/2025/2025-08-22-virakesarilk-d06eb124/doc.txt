தமிழக அமைச்சர் தங்கம் தென்னரசுவுடன் பிரதியமைச்சர் பிரதீப் சந்திப்பு

தமிழ் நாட்டின்  நிதி மற்றும் சுற்றுச்சூழல் காலநிலை மாற்ற அமைச்சர்  தங்கம் தென்னரசு மற்றும்  தமிழகம் சென்றுள்ள பெருந்தோட்டம் மற்றும் சமூக உட்கட்டமைப்பு வசதிகள் பிரதியமைச்சர் சுந்தரலிங்கம் பிரதீப் ஆகியோருக்கிடையிலான சந்திப்பு வியாக்கிழமை (21) சென்னையில் இடம்பெற்றது.

இதன்போது இலங்கை தொடர்பான பல விடயங்கள் கலந்துரையாடப்பட்டுள்ளது. குறிப்பாக மலையக மாணவர்களுக்கான உயர்கல்வி வாய்ப்பு பற்றி பிரதானமாகக் கலந்துரையாடப்பட்டது.

மலையக மக்களின் கலை, இலக்கிய, சமூக,பொருளாதார விடயங்கள் பற்றியும் அமைச்சர் அவர்களுடன் காத்திரமான கலந்துரையாடல் இடம்பெற்றது.  இந்த சந்திப்பின்போது  பிரதியமைச்சர் பிரதீப்புடன் சமூக ஆர்வலர் விக்கிரமசிங்கவும் இணைந்திருந்தார்.