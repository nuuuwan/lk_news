சீரற்ற வானிலை: 4.95 இலட்சம் குடும்பங்களைச் சேர்ந்த 17 இலட்சம் பேர் பாதிப்பு - அனர்த்த முகாமைத்துவ மத்திய நிலையம்

நாட்டில் சீரற்ற வானிலையால் ஏற்பட்ட அனர்த்தங்களினால் இதுவரையான காலப்பகுதியில், 495,189 குடும்பங்களை சேர்ந்த 1,703,616 பேர் பாதிக்கப்பட்டுள்ளதாக அனர்த்த முகாமைத்துவ மத்திய நிலையம் தெரிவித்துள்ளது.

இந்த அனர்த்தத்தினால் சுமார் 639 உயிரிழப்புக்கள் பதிவாகியுள்ளதுடன், 211 பேர் காணாமல் போயுள்ளனர்.

866 தங்குமிடங்களில் 26,563 குடும்பங்களை சேர்ந்த 84,674 பேர் பாதுகாப்பாக தங்கவைக்கப்பட்டுள்ளதாக அனர்த்த முகாமைத்துவ மத்திய நிலையம் வெளியிட்டுள்ள அறிக்கையில் தெரிவிக்கப்பட்டுள்ளது.