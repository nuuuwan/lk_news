කැන්දලියද්දපාළුවේ මත්ද්‍රව්‍ය තිප්පොළක් වටලයි

අයිස්, හෙරොයින් මත්ද්‍රව්‍යය, මුදල් සමග මත්ද්‍රව්‍යය ජාවාරමට සම්බන්ධ නිවසක් වටලා කාන්තාවක ඇතුළු විශාල භාණ්ඩ තොගයක් අත්අඩංගුවට ගත් බව පොලිසිය පවසයි.

මෙම වැටලීම ඊයේ (25 දා) අලුයම් කාලයේදී රාගම කැන්දලියද්ද පාළුව ප්‍රදේශයේදී සිදු කර තිබේ. ගණේමුල්ල පොලිස් ස්ථානයේ නිලධාරීන් කණ්ඩායමකට ලද රහසිගත තොරතුරක් අනුව විශේෂ පොලිස් කණ්ඩායමක් වැටලීමට සහභාගී වී ඇත.

පොලිස් කණ්ඩායම නිවස වටලන අවස්ථාවේදී නිවසේ හිමිකරු පලා ගොස් තිබේ. පොලිසිය නිවස සෝදිසි කිරීමේදී අයිස් මත්ද්‍රව්‍ය කිලෝ 1.270 ක්, හෙරොයින් ග්‍රෑම් 410ක්, මුදල් රුපියල් පන්ලක්‍ෂ නවදහසක්, පොලිස් නිල ඇඳුමට සමාන ඇඳුම් කට්ටල 1ක්, පොලිස් ක්‍රීඩා ඇඳුම් 1ක්, ඉලෙට්‍රොනික තරාදියක්, ජංගම දුරකථනය 06 ක්, බැංකු පොත් 07 ක්, ජාතික හැඳුනුම්පත් 36 ක් තිබී අත්අඩංගුවට ගත් බව පොලිසිය පවසයි. නිවසේ හිමිකරු පලා යාමත් සමග එම පුද්ගලයාගේ බිරිඳ මෙසේ අත්අඩංගුවට ගෙන තිබේ.

අත් අඩංගුවට ගත් භාණ්ඩ හා සැකකාරිය ඊයේ (25 දා) අධිකරණයට ඉදිරිපත් කිරීමට නියමිතව තිබුණි. ගණේමුල්ල පොලිස්