நடிகர் கண்ணா ரவி நடிக்கும் 'வேடுவன்' இணைய தொடரின் முன்னோட்டம் வெளியீடு

எதிர்வரும் ஒக்டோபர் மாதம் பத்தாம் திகதி முதல் ஜீ 5 டிஜிட்டல் தளத்தில் அசல் இணைய தொடர் வரிசையில் ஒளிபரப்பாகவுள்ள 'வேடுவன்' எனும் இணையத் தொடரின் முன்னோட்டம் வெளியிடப்பட்டிருக்கிறது.

இயக்குநர் பவன் இயக்கத்தில் உருவான 'வேடுவன்' எனும் இணையத் தொடரில் நடிகர் கண்ணா ரவி, சஞ்சீவ் வெங்கட், சிரவ்நிதா ஸ்ரீகாந்த் , ரம்யா ராமகிருஷ்ணன், ரேகா நாயர் உள்ளிட்ட பலர் நடித்திருக்கிறார்கள்.  விபின் பாஸ்கர் இசையமைத்திருக்கும் இந்த இணையத் தொடரை ஜீ தமிழ் டிஜிட்டல் தளத்திற்காக ரைஸ் ஈஸ்ட் நிறுவனத்தின் சார்பில் தயாரிப்பாளர் ஸ்ரீநிதி சாகர் தயாரித்திருக்கிறார்.

இணையத் தொடரைப் பற்றி இயக்குநர் பேசுகையில் , ''திரைப்பட நடிகராக இருக்கும் சூரஜ் எனும் நடிகருக்கு காவல்துறை அதிகாரி ஒருவரின் வாழ்க்கை வரலாறை தழுவி தயாராகும் படைப்பில் நடிப்பதற்கான வாய்ப்பு கிடைக்கிறது. அந்த கதாபாத்திரத்தை ஏற்று நடிக்கும் போது அவருக்கு ஏற்படும் எதிர்பாராத சம்பவங்கள் தான் இப்படத்தின் கதை '' என்றார்.