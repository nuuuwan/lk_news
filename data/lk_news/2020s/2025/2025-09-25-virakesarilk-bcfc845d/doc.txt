சிறுவர்களை மன ரீதியான தாக்கங்களை ஏற்படுத்த முடியாது என்ற சரத்துக்களை உள்ளடக்கிய சட்டமூலம் ஒத்திவைப்பு

சிறுவர்களை பெற்றோரோ, ஆசிரியர்களோ ,பாதுகாவலர்களோ தண்டிக்கவோ மன ரீதியான தாக்கங்களை ஏற்படுத்தவோ முடியாது என்ற சரத்துக்களை  உள்ளடக்கிய தண்டனை சட்டக்கோவை (திருத்த) சட்டமூலம் இரண்டாம் மதிப்பீடு புதன்கிழமை (24) விவாதத்திற்கு எடுக்கப்பட்டபோதும் அது நிறைவேற்றப்படாது பிறிதொரு தினத்திற்கு ஒத்திவைக்கப்பட்டது.

தண்டனை சட்டக்கோவை (திருத்த) சட்டமூலம் இரண்டாம் மதிப்பீடு மீதான விவாதம் புதன் கிழமை (24) மகளிர் மற்றும் சிறுவர் அலுவல்கள் அமைச்சர் சரோஜா சாவித்திரி போல்ராஜினால் ஆரம்பித்து வைக்கப்பட்ட நிலையில் இந்த சட்டமூலத்தில் உள்ள சிறுவர்கள் மாணவர்களை கண்டிப்பது, தண்டிப்பது  தொடர்பான விடயங்களில் உள்ள சரத்துக்கள் தொடர்பில் எதிர்கட்சிகளினால் கேள்விகள் எழுப்பட்டதுடன் இச்சட்டமூலம் தொடர்பில் சகல  தரப்பினருடனும் கலந்துரையாடல்களை நடத்த வேண்டுமென வலியுறுத்தப்பட்டது.

அத்துடன் இந்த சட்டமூலம் தொடர்பில் துறைசார் மேற்பார்வைக்குழுக்  கூட்டத்திலும் எதிர்க்கட்சிகள் பல்வேறு விடயங்களை சுட்டிக்காட்டி கேள்விகளை எழுப்பிய விளக்கங்களை கோரியிருந்ததுடன் திருத்தங்களை செய்ய வேண்டுமெனவும் வலியுறுத்தியிருந்தன.

இவ்வாறான நிலையிலேயே   சிறுவர்களை பெற்றோரோ .ஆசிரியர்களோ , பாதுகாவலர்களோ தண்டிக்கவோ மன ரீதியான தாக்கங்களை ஏற்படுத்தவோ முடியாது என்ற சரத்துக்களை  உள்ளடக்கிய தண்டனை சட்டக்கோவை (திருத்த) சட்டமூலம் இரண்டாம் மதிப்பீடு மீதான விவாதம் நேற்று புதன்கிழமை நடைபெற்றபோதும் அது நிறைவேற்றப்படாது பிறிதொரு தினத்திற்கு ஒத்தி வைக்கப்பட்டது.