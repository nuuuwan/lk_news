ஜப்பானில் வேலை வாய்ப்பு பெற்றுத் தருவதாக கூறி பண மோசடியில் ஈடுபட்டவருக்கு விளக்கமறியல்!

ஜப்பானில் வேலை வாய்ப்பு பெற்றுத் தருவதாக கூறி பண மோசடியில் ஈடுபட்ட நபரை எதிர்வரும் 20 ஆம் திகதி வரை விளக்கமறியலில் வைக்குமாறு பலாங்கொடை நீதவான் ஹேகய தில்ருக்ஷி திங்கட்கிழமை (10) உத்தரவிட்டுள்ளார்.

இவர் ஜப்பானில் வேலை வாய்ப்பு பெற்றுத் தருவதாக கூறி பலாங்கொடை பிரதேசத்தில் வசிக்கும் இளைஞர்களிடமிருந்து சுமார் 13 இலட்சம் ரூபாவுக்கும் அதிகமான தொகையை பெற்று மோசடியில் ஈடுபட்டுள்ளதாக பொலிஸார் நீதிமன்றில் தெரிவித்துள்ளனர்.

பலாங்கொடை பொலிஸாருக்கு கிடைத்த முறைப்பாடுகளின் பேரில் மேற்கொள்ளப்பட்ட விசாரணைகளின் அடிப்படையில் சந்தேக நபர் கைதுசெய்யப்பட்டதாகவும் பொலிஸார் நீதிமன்றில் தெரிவித்துள்ளனர்.

இதனை கருத்தில் கொண்ட நீதவான் சந்தேக நபரை எதிர்வரும் 20 ஆம் திகதி வரை விளக்கமறியலில் வைக்குமாறு உத்தரவிட்டுள்ளார்.