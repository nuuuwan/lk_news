ரணில் விக்கிரமசிங்கவின் வெளிநாட்டு விஜயங்கள் தொடர்பான விசாரணை: முன்னாள் செயலாளர் சமன் ஏக்கநாயக்க, குற்றப்புலனாய்வுத் திணைக்களத்துக்கு அழைப்பு

ரணில் விக்கிரமசிங்க ஜனாதிபதியாக பதவி வகித்த காலப்பகுதியில் முன்னெடுக்கப்பட்ட வெளிநாட்டு விஜயங்கள் தொடர்பில் முன்னெடுக்கப்படும் விசாரணைகளுக்கு அமைய முன்னாள் ஜனாதிபதி ரணில் விக்கிரமசிங்கவின் செயலாளர் சமன் ஏக்கநாயக்க விடம்  வாக்குமூலம் பதிவு செய்வதற்காக திங்கட்கிழமை (4) அவர் குற்றப்புலனாய்வுத் திணைக்களத்துக்கு அழைக்கப்பட்டுள்ளார்.

இதனிடையே இந்த விவகாரம் தொடர்பில் முன்னாள் ஜனாதிபதி ரணில் விக்கிரமசிங்கவின் பிரத்தியேக செயலாளர் சென்ட்ரோ பெரேராவிடம்  குற்றப்புலனாய்வுத் திணைக்களம்  நேற்று 6 மணித்தியாலங்கள்  வாக்குமூலம் பதிவு செய்திருந்தது.

முன்னாள் ஜனாதிபதி ரணில் விக்கிரமசிங்க 2022 முதல் 2024 ஆம் ஆண்டு வரையான காலப்பகுதியில் 23  வெளிநாட்டு விஜயங்களை மேற்கொண்டுள்ளதாகவும் இதற்காக சுமார் 1 பில்லியன் ரூபா வரையில் அரச நிதி செலவிடப்பட்டுள்ளதாகவும் அண்மையில் பாராளுமன்றத்தில் அமைச்சர்  நளிந்த ஜயதிஸ்ஸ தகவல்களை வெளிப்படுத்தியிருந்தார்.

முன்னாள் ஜனாதிபதி ரணில் விக்கிரமசிங்க 2022 ஆம் ஆண்டு 4  வெளிநாட்டு பயணம், 2023 ஆம் ஆண்டு  14  வெளிநாட்டு  பயணம், 2024 ஆம் ஆண்டு 05 வெளிநாட்டு பயணம்  என்ற  அடிப்படையில்  இக்காலத்துக்குள்

இக்காலப்பகுதியில் மேற்கொண்ட வெளிநாட்டு விஜயங்களின் போது அவருடன் பலர் அரசமுறை விஜயத்தில் பங்கேற்றுள்ளனர்.

2022 ஆம் ஆண்டு 63 பேர், 2023 ஆம் ஆண்டு 252  பேர், 2024 ஆம் ஆண்டு 111 பேர் என்ற அடிப்படையில் இக்காலப்பகுதியில் மாத்திரம் ரணில் விக்கிரமசிங்கவுடன் அரசாங்க செலவில் 436 பேர் வெளிநாட்டு பயணங்களில் பங்கேற்றுள்ளனர்.

ரணில் விக்கிரமசிங்க 2022 ஆம் ஆண்டு  மேற்கொண்ட அரசமுறை  பயணத்துக்கு  129  மில்லியன் ரூபாய்,

2023 ஆம் ஆண்டு 577 மில்லியன் ரூபாய், 2024 ஆம் ஆண்டு 300  மில்லியன்  ரூபாய் என்ற அடிப்படையில் சுமார் 1 பில்லியன் ரூபாய் வரை அரச நிதி செலவிடப்பட்டுள்ளது.

இக்காலப்பகுதியில் ரணில் விக்கிரமசிங்கவை பிரதிநிதித்துவப்படுத்திக் கொண்டு பிரதிநிதிகள் குழு 19 அரசமுறை பயணங்களை மேற்கொண்டுள்ளது. இதற்கு 1027  மில்லியன் ரூபாய் வரையில் செலவிடப்பட்டுள்ளது.

இதற்கமைய  ரணில் விக்கிரமசிங்க ஜனாதிபதியாக பதவி வகித்த காலப்பகுதியில் முன்னெடுக்கப்பட்ட வெளிநாட்டு விஜயங்கள் தொடர்பில் விசாரணைகள் முன்னெடுக்கப்பட்டுள்ளதாக குற்றப்புலனாய்வுத் திணைக்களம்  கொழும்பு கோட்டை நீதிவான் நீதிமன்றத்துக்கு அண்மையில் அறிவித்திருந்தது. பொதுச்சொத்துக்கள் சட்டத்தின் கீழ் இந்த விசாரணைகள் முன்னெடுக்கப்பட்டுள்ளன.

இந்த விவகாரம் தொடர்பில் மேற்கொள்ளப்படும் விசாரணைகளுக்கு அமைய முன்னாள் ஜனாதிபதி ரணில் விக்கிரமசிங்கவின் பிரத்தியேக செயலாளர் சென்ட்ரோ பெரேராவிடம் குற்றப்புலனாய்வுத் திணைக்களம்

இதனிடையே முன்னாள் ஜனாதிபதி ரணில் விக்கிரமசிங்கவின் செயலாளர் சமன் ஏக்கநாயக்கவிடம் வாக்குமூலம் பெற்றுக்கொள்வதற்காக இன்று அவர் குற்றப்புலனாய்வுத்திணைக்களத்துக்கு அழைக்கப்பட்டுள்ளார்.