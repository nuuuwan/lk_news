සෝමාවතියේ වෙඩි වැදුණු අලියාට ප්‍රතිකාර

සෝමාවතී ජාතික වනෝද්‍යානයේ   වෙඩි වැදුණු වන අලියකුට  දින කිහිපයක් පුරා ප්‍රතිකාර සිදු කරන බව සෝමාවතිය අඩවි ආරක්ෂක කාර්යාලය සඳහන් කරයි.

ඉදිරි වම් අතට සහ පිටුපස දකුණු පාදයට වෙඩි වැදී තුවාල සිදුව ඇත.

එම වන අලියා උසින් අඩි නමයක් පමණ වන අවුරුදු 35 වයස පිරිමි අලියකු බව සෝමවතිය අඩවි ආරක්ෂක අමිත ශ්‍රී නාලක මහතා සඳහන් කළේය.

මෙම වන අලියාට වෙඩි වැදීමෙන් තුවාල සිදුව ආබාධිත තත්ත්වයෙන් පසුවන බවත්,අලියා දැඩි වේදනාවෙන් යුතුව සෝමාවතිය මහා විහාරස්ථානය ආසන්නයේ සැරිසරමින් සිටින බවට ලද තොරතුරක් අනුව, වන අලියා නිර්වින්දනය කොට  ප්‍රතිකාර කිරීම් කටයුතු අඛණ්ඩව සිදුකරන බවද නාලක මහතා අප කළ විමසීමකදී පැවසීය.