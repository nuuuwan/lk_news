வெள்ளத்தில் சிக்கிய மக்களை மீட்கும் இலங்கை விமானப்படை

சீரற்ற வானிலை காரணமாக  மாகோ, எல்ல பிரதேசத்தில்  வெள்ளப்பெருக்கில் சிக்கிய  பொதுமக்களை இலங்கை விமானப்படையின்  பெல் -212 ரக ஹெலிக்கொப்ட்டர் மூலம் விமானப்படையினர் மீட்டனர்.

தெதுரு ஓயா   பெருக்கெடுப்பில்   ஏற்பட்ட  வெள்ளத்தினால் பாதிக்கப்பட்ட  மாஹோ  எல்ல பிரதேசத்தில்  உள்ள இரண்டு மாடி வீட்டின் மேல் தளத்தில் சிக்கிய மூன்று பேரை இவ்வாறு இலங்கை விமானப்படையினர்   பெல் -212 ரக ஹெலிக்கொப்டர் மூலம் மீட்டு  அவர்களை பாதுகாப்பான இடத்திற்கு கொண்டு சென்றனர். இந்த மீட்பு நடவடிக்கை இரத்மலானை  இலங்கை விமானப்படை தளத்தின் உள்ள  மீட்புக் குழுவினால்  மேற்கொள்ளப்பட்டது.