ඇෆ්ගනිස්ථානයේ විශ්වවිද්‍යාලවලින් ලේඛිකාවන් ලියන ලද පොත් ඉවත් කරයි

ඇෆ්ගනිස්ථානයේ විශ්ව විද්‍යාල ඉගැන්වීම් පද්ධතියෙන් කාන්තාවන් විසින් ලියන ලද පොත් තහනම් කිරීමට ඇෆ්ගනිස්ථානයේ තලේබාන් රජය විසින් තීරණය කර තිබේ. එසේම මානව හිමිකම් සහ ලිංගික හිංසනය පිළිබඳව ඉගැන්වීම ද තහනම් කිරීමට ඔවුන් කටයුතු කර තිබේ.

මෙහිදී විශ්වවිද්‍යාල පද්ධතියෙන් පොත් 680ක් පමණ ඉවත් කිරීමට නියමිතය. ෂරියා විරෝධි හා තලේබාන් සංවිධානයට එරෙහිව ලියන ලද බහුතරයක් පොත් මේ අතර වන බව ජාත්‍යන්තර මාධ්‍ය වාර්තා කරයි.

විශ්ව විද්‍යාලවලට තවදුරටත් විෂයයන් 18 ක් ඉගැන්වීමට අවසර නොමැති බව දන්වන ලද අතර, තලේබාන් නිලධාරියෙකු පැවසුවේ ඒවා "ෂරියා මූලධර්ම හා පද්ධතියේ ප්‍රතිපත්තියට පටහැනි" බවයි.

මෙම නියෝගය වසර හතරකට පසු බලයට පත්වීමෙන් පසු තලේබාන්වරු ගෙන ආ සීමාවන් මාලාවක නවතම එකයි.