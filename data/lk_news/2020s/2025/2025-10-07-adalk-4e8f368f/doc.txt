ජුලම්පිටිය අමරේගේ මරණ දඩුවම ශ්‍රේෂ්ඨාධිකරණය තහවුරු කරයි

හම්බන්තොට, කටුවනේදී 2012 දී පුද්ගලයින් දෙදෙනෙකු ඝාතනය කර තවත් අයෙකුට තුවාල සිදු කිරීමේ චෝදනාවට වරදකරු වූ ගීගනගේ ගමගේ අමරසිරි නොහොත් ‘ජූලම්පිටියේ අමරේ’ ට තංගල්ල මහාධිකරණය විසින් නියම කරන ලද මරණ දඬුවම ශ්‍රේෂ්ඨාධිකරණය අද තහවුරු කළේය.

විත්තිකරු විසින් ගොනු කරන ලද අභියාචනය ප්‍රතික්ෂේප කරමින්, 2012 ජුනි 15 වන දින කටුවන, හැඩිවත්තේ ලියනගේ රංජිත්ගේ නිවසේ පැවති ජනතා විමුක්ති පෙරමුණේ රැස්වීමකට වෙඩි තබා පුද්ගලයින් දෙදෙනෙකු ඝාතනය කිරීම ඇතුළු චෝදනා පහක් යටතේ නියම කරන ලද දඬුවම ශ්‍රේෂ්ඨාධිකරණය තහවුරු කළේය.