யானைகள், மனிதர்களிடையே முரணற்ற வாழ்வை வலியுறுத்தும் விதமாக யாழில் கையெழுத்து சேகரிக்கும் நடவடிக்கை

யானைகள், மனிதர்களிடையே முரணற்ற வாழ்வை வலியுறுத்தும் விதத்தில் பொதுமக்களிடம் கையெழுத்து சேகரிக்கும் செயற்பாடு திங்கட்கிழமை (29) யாழ்ப்பாணத்தில் நடைபெற்றது.

இலங்கை காட்டு யானைகள் பாதுகாப்பு சங்கத்தின் ஏற்பாட்டில் யாழ். நகரில் திங்கட்கிழமையும் யாழ் நகரின் ஏனைய பகுதிகளில் செவ்வாய்க்கிழமையும் இந்த கையெழுத்துச் செயற்பாடுகள் முன்னெடுக்கப்பட்டது.

"உங்கள் பேராசைக்காக யானைகளைக் கொல்லாதீர்கள்" எனும் தொனிப்பொருளில் நாடு முழுவதும் ஆரம்பமாகியுள்ள கையொப்பம் சேகரிக்கும் நடவடிக்கை வடக்கு மாகாணத்தில் இனிவரும் நாட்களிலும் தொடரும் என தெரிவிக்கப்படுகிறது.

இந்நிகழ்வுகளில் இலங்கை காட்டு யானைகள் பாதுகாப்பு சங்கத்தின் வடக்கு மாகாண இணைப்பாளர் மனோகரன் சசிகரன் மற்றும் கொழும்பில் இருந்து வருகைதந்த உறுப்பினர்கள் கலந்துகொண்டனர்.