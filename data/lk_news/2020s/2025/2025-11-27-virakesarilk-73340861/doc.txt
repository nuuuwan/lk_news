உயர்தரப் பரீட்சை டிசம்பர் 01 வரை ஒத்திவைப்பு ; இதோ புதிய நேர அட்டவணை!

நாட்டில் நிலவும் சீரற்ற காலநிலையால் பல பிரதேசங்களில் ஏற்பட்டுள்ள அனர்த்த நிலையைக் கருத்தில் கொண்டு,  இன்று வியாழக்கிழமை (27) , நாளை (28 )  மற்றும் நாளை மறுதினம் சனிக்கிழமை (29)  ஆகிய தினங்களில் நடைபெறவிருந்த கல்விப் பொதுத் தராதரப் (உயர்தர) பரீட்சையை ஒத்திவைக்க பரீட்சைத் திணைக்களம் தீர்மானித்துள்ளது.

பரீட்சை ஆணையாளர் நாயகம் எஸ். இந்திகா குமாரி லியனகே அவர்கள் விசேட அறிவிப்பை வெளியிட்டு இதனைத் தெரிவித்துள்ளார்.

வளிமண்டலவியல் திணைக்களத்துடன் மேற்கொள்ளப்பட்ட கலந்துரையாடல்களுக்கு அமைய, சீரற்ற காலநிலை எதிர்வரும் ஞாயிற்றுக்கிழமைக்குள் (நவம்பர் 30) ஓரளவிற்குத் தணியும் என எதிர்பார்க்கப்படுகிறது.

அதன்படி, பரீட்சை எதிர்வரும் திங்கட்கிழமை (டிசம்பர் 01) முதல் குறித்த நாட்களுக்கான அட்டவணைப்படி மீண்டும் நடத்த ஏற்பாடுகள் செய்யப்பட்டுள்ளன.

நடைபெறாத 03 நாட்களுக்கு ஒத்திவைக்கப்பட்ட பரீட்சைகள், டிசம்பர் மாதம் 07, 08, மற்றும் 09 ஆகிய தினங்களில் நடத்த தற்போது நடவடிக்கைகள் மேற்கொள்ளப்பட்டு வருவதாகவும் பரீட்சை ஆணையாளர் நாயகம் மேலும் தெரிவித்தார்.

பரீட்சார்த்திகள் மற்றும் சம்பந்தப்பட்ட தரப்பினர் புதிய தகவல்கள் குறித்து அவதானத்துடன் இருக்குமாறு பரீட்சைத் திணைக்களம் அறிவுறுத்துகிறது என அவர் மேலும் தெரிவித்தார்.