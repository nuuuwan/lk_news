வயிற்றில் குட்டியுடன் இருந்த மானை கொலை செய்த இரு பொலிஸ் அதிகாரிகள் உட்பட  நால்வர் கைது!

கலேவெல, மகுலுகஸ் வெவ, ஹீனுக்கல வனப்பகுதியில் வயிற்றில் குட்டியுடன் இருந்த மானை கொலை செய்த சம்பவம் தொடர்பில் நால்வர் கைது செய்யப்பட்டுள்ளனர்.

இந்த சம்பவம் தொடர்பில் வெள்ளிக்கிழமை (25) இரண்டு பொலிஸ் அதிகாரிகள் உட்பட மூன்று பேர் பொலிஸாரால் கைது செய்யப்பட்டனர்.

இவர்களிடம் மேற்கொள்ளப்பட்ட விசாரணைகளின் போதே மேலும் ஒருவர் 03 சட்டவிரோத துப்பாக்கிகளுடன் கைது செய்யப்பட்டுள்ளார்.

இதன்போது, நேற்று கைது செய்யப்பட்ட பொலிஸ் அதிகாரியும் மற்றுமொரு நபரும் சகோதரர்கள் என விசாரணையில் தெரியவந்துள்ளது.

கைது செய்யப்பட்ட நான்கு சந்தேக நபர்களும் இன்று சனிக்கிழமை (26) தம்புள்ளை நீதவான் நீதிமன்றத்தில் ஆஜர்படுத்தப்பட உள்ளனர்.

மேலும், கைதான இரண்டு பொலிஸ் அதிகாரிகளுக்கும் எதிராக ஒழுக்காற்று நடவடிக்கை எடுக்கப்படும் என்றும் தம்புள்ளை உதவி பொலிஸ் அத்தியட்சகர் தெரிவித்தார்.