நடுக்கடலில் தத்தளித்த கப்பலை மீட்டது இலங்கை கடற்படை

நாட்டுக்கு தெற்கே சுமார் 100 கடல் மைல் தொலைவில், தொழில்நுட்பக் கோளாளினால் பாதிக்கப்பட்டிருந்த வணிகக் கப்பல் ஒன்றையும் அதன் பணியாளர்களையும் இலங்கை கடற்படை வெற்றிகரமாக மீட்டுள்ளது.

அவசர எச்சரிக்கையைப் பெற்ற கடற்படை, பாதுகாப்பு அமைச்சின் உத்தரவின் பேரில், கொழும்பு கடல்சார் மீட்பு ஒருங்கிணைப்பு நிலையத்தின் மத்தியஸ்தத்தின் மூலம், தேடல் மற்றும் மீட்புப் பணிக்காக “SLNS Samudura” என்ற கப்பலை விரைவாக அனுப்பியது.

குறித்த கப்பல் மீட்புப் பணியை மேற்கொண்டு வெற்றிகரமாக வந்தடைந்துள்ளதாக இலங்கை கடற்படை தெரிவித்துள்ளது

”(MV) INTEGRITY STAR”  என்ற வணிகக் கப்பலில் இந்தியா, துருக்கி மற்றும் அஜர்பைஜான் நாட்டைச் சேர்ந்த 14 பணியாளர்கள் இருந்ததாக தெரிவிக்கப்படுகிறது.

அனைத்து பணியாளர்களும் பாதுகாப்பாக மீட்கப்பட்டு, தற்போது ஹம்பாந்தோட்டை துறைமுகத்திற்கு கொண்டு வரப்பட்டுள்ளதாக தெரிவிக்கப்படுகிறது.