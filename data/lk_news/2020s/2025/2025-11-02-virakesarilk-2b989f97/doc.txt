இந்திய - தென் ஆபிரிக்க மகளிர் உலகக் கிண்ண இறுதிப் போட்டி மழையினால் தாமதம்

இந்தியாவுக்கும் தென் ஆபிரிக்காவுக்கும் இடையில் நவி மும்பை டி வை பட்டில் விளையாட்டரங்கில் இன்று பிற்பகல் 3.00 மணிக்கு ஆரம்பிக்கப்படவிருந்த ஐசிசி மகளிர் உலகக் கிண்ண கிரிக்கெட் இறுதிப் போட்டி மழை காரணமாக தாமதிக்கப்பட்டள்ளது.

இப் போட்டிக்கான  நாணய சுழற்சியை 3.00 மணிக்கு நடத்தவும் போட்டியை 3.30 மணிக்கு ஆரம்பிக்கவும் ஆலோசிக்கப்பட்டது.

இந்தப் போட்டி 2 மணிநேரம் தாமதித்து ஆரம்பித்தாலும் 50 ஓவர் போட்டியாக நடத்தப்படும் என அறிவிக்கப்பட்டுள்ளது.

ஒருவேளை இன்றைய தினம் போட்டியில் முடிவு கிட்டாவிட்டால் ஒதுக்கப்பட்ட நாளான திங்கட்கிழமை போட்டி தொடர்ந்து நடைபெறும். நாளைய தினமும் போட்டியில் முடிவு கிடைக்காவிட்டால் இரண்டு அணிகளும் இணை சம்பியன்களாக பிரகடனப்படுத்தப்படும்.