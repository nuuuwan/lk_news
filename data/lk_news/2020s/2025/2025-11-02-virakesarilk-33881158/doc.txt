ரணில் - சஜித் மீண்டும் மோதல்

நூறு அல்லது இருநூறு டொலர் இருப்பிலிருந்த ஒரு நேரத்தில் நாட்டை பொறுப்பெடுத்து, ஆறு பில்லியன் டொலருக்கும் அதிகமான அந்நிய செலாவணி இருப்பை நாட்டிற்கு மீதப்படுத்தியவர் ரணில் விக்கிரமசிங்க, அவருக்கு எதிராக நாட்டிற்கு இழப்பு ஏற்படுத்தினார் என்று தொடரப்பட்ட வழக்கு, கடந்த புதன்கிழமை கோட்டை நீதிவான் நீதிமன்றத்தில் மீண்டும் விசாரணைக்கு எடுத்துக்கொள்ளப்பட்டதாக கூறிய ஐக்கிய தேசிய கட்சியின் தவிசாளர் வஜிர அபேவர்தன, அன்றைய தினம் பிற்பகல் ஒன்றரை மணிக்கு வழக்கு விசாரணைக்கு நேரம் குறிப்பிடப்பட்டிருந்தது. ரணில் விக்கிரமசிங்க மதியம் 12.40 மணியளவில் நீதிமன்ற வளாகத்திற்கு சென்றார். பேராசிரியர் மைத்ரீ விக்கிரமசிங்கவும் ரணிலுடன் அங்கு வந்திருந்தார் என்றும் குறிப்பிட்டார்.