உயிரிழந்த நிலையில் இரு காட்டு யானைகள் மீட்பு!

பொலன்னறுவையில் அரலகங்வில பொலிஸ் பிரிவுக்கு உட்பட்ட இரு வெவ்வேறு பகுதிகளில் இருந்து கடந்த 27 ஆம் திகதி இரண்டு காட்டு யானைகள் உயிரிழந்த நிலையில் மீட்கப்பட்டுள்ளதாக வெஹெரகல வனஜீவராசிகள் பாதுகாப்பு திணைக்கள அதிகாரிகள் தெரிவித்துள்ளனர்.

அரலகங்வில பொலிஸ் பிரிவுக்கு உட்பட்ட இரு வெவ்வேறு பகுதிகளில் உள்ள மஹவெலி வனப்பகுதி மற்றும் வயல்பகுதியில் இருந்து இரண்டு காட்டு யானைகளும் உயிரிழந்த நிலையில் மீட்கப்பட்டுள்ளன.

மஹவெலி வனப்பகுதியில் உயிரிழந்த காட்டு யானை 35 வயது மதிக்கத்தக்கது எனவும் வயல்பகுதியில் உயிரிழந்த காட்டு யானை 5 வயது மதிக்கத்தக்கது எனவும் வனஜீவராசிகள் பாதுகாப்பு திணைக்கள அதிகாரிகள் தெரிவித்துள்ளனர்.