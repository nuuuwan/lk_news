அத்தனகலு ஓயா நீர்மட்டம் தொடர்ச்சியாக அதிகரிப்பு: வெள்ள அபாய எச்சரிக்கை!

கம்பஹா மாவட்டத்திலுள்ள அத்தனகலு ஓயாவின் நீர்மட்டம் தொடர்ந்தும் அதிகரித்து  வருவதாக நீர்ப்பாசனத் திணைக்களம் தெரிவித்துள்ளது.

கம்பஹா - துனமலைப் பகுதியின் மேல் பகுதிகளில் நேற்று (28) 300 மில்லிமீற்றருக்கும் அதிகமான மழை பெய்துள்ளதாக நீர்ப்பாசனத் திணைக்கள பணிப்பாளர்  எல்.ஏ. சூரியபண்டார தெரிவித்துள்ளார்.

துனமலை நீர் அளவீட்டு நிலையம் தற்போது அதன் அதிகபட்ச அளவை எட்டியுள்ளதுடன், அந்த நிலையமும் நீரில் மூழ்கியுள்ளதாக தெரிவிக்கப்படுகிறது.

இதன் காரணமாக, கம்பஹா மாவட்டம் மற்றும் கம்பஹா நகரத்தின் தாழ்வான பகுதிகள், வத்தளை மற்றும் ஜா-எல போன்ற பகுதிகள் தொடர்ந்தும் நீரில் மூழ்கும் அபாயம் காணப்படுகிறது.

இதன்காரணமாக, கிரிஉல்ல மற்றும் படல்கம அளவீட்டு நிலையங்கள் மிக அதிக நீர்மட்டத்தை எட்டியுள்ளதாக நீர்ப்பாசனத் திணைக்களம் தெரிவித்துள்ளது.

திவுலபிட்டிய, அலவ்வ, கட்டான, மீரிகம, தங்கொட்டுவ, பன்னல, நாரம்மல, நீர்கொழும்பு மற்றும் வென்னப்புவ ஆகிய பகுதிகளில் தாழ்நிலப் பிரதேசங்கள் வெள்ளத்தில் மூழ்கும் அபாயம் ஏற்பட்டுள்ளது.