முத்தையன்கட்டில் மனித நுகர்விற்கு பொருத்தமற்ற உணவுப்பொருட்கள் கைப்பற்றல்

முத்தையன்கட்டு பகுதிகளில் உள்ள உணவகங்கள் மற்றும் பல்பொருள் வணிக கடைகளில் வெள்ளிக்கிழமை (25) காலை சுகாதார பரிசோதகர்களால் மேற்கொள்ளப்பட்ட திடீர் பரிசோதனையின் போது, மனித நுகர்விற்கு பொருத்தமற்ற பல வகையான உணவுப்பொருட்கள் கண்டுபிடிக்கப்பட்டு அழிக்கப்பட்டுள்ளன.

இந்த திடீர் சோதனை நடவடிக்கையை, முத்தையன்கட்டு பொது சுகாதார பரிசோதகர் லோஜிதன், ஒட்டுசுட்டான் பொதுச் சுகாதார பரிசோதகர் டிலக்சன் இணைந்து முன்னெடுத்தனர்.

பரிசோதனையின் போது, முத்தையன்கட்டு வலதுகரை மற்றும் இடதுகரைப் பகுதிகளில் இயங்கும் பல உணவகங்கள் மற்றும் வணிக நிலையங்கள் பரிசோதனைக்கு உட்படுத்தப்பட்டன.

அந்த இடங்களில் காலாவதியான, தவறான முறையில் சேமிக்கப்பட்ட, சுகாதார நிபந்தனைகளுக்கு எதிரான உணவுப் பொருட்கள் மீட்கப்பட்டு, அவை அந்தந்த இடத்திலேயே அழிக்கப்பட்டன.