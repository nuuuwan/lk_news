உலகில் மிக விரும்பப்படும் சுற்றுலாத் தலங்களில் இணைந்துள்ள யாழ்ப்பாணம்

2026ஆம் ஆண்டில் உலகில் சென்று பார்க்க வேண்டிய சிறந்த 25 சுற்றுலா தலங்களில் ஒன்றாக யாழ்ப்பாணம் தெரிவு செய்யப்பட்டுள்ளது.

இதனை உலகில் பிரபலமானதும் மிகப் பெரிய பயண வழிகாட்டி புத்தகமுமான “த லோன்லி பிளானட்” அறிவித்துள்ளது.

கலாசார சுற்றுலாத் தலமாக அறியப்படும் யாழ்ப்பாணம் அண்மைய ஆண்டுகளில் ஆயிரக்கணக்கான பார்வையாளர்களை ஈர்த்துள்ளது.

யாழ்ப்பாணம் தெரிவு செய்யப்பட்டுள்ளமையானது இலங்கையின் வளமான கலாசார மற்றும் வரலாற்று பாரம்பரியத்தை அடிக்கோடிட்டுக் காட்டுகிறது,

அத்துடன், நாட்டை மிகவும் தனித்துவமான சுற்றுலாத் தலமாக அமைப்பதற்கு அதிகாரிகளின் உந்துதலுக்கு இது உதவும்.

யாழ்ப்பாணம் தெரிவுசெய்யப்பட்டுள்ளமை, இலங்கையின் செழுமையான கலாசார மற்றும் வரலாற்றுப் பாரம்பரியத்தை மீண்டும் ஒரு முறை உலகுக்கு எடுத்துக்காட்டியுள்ளது. இதன் மூலம், நாட்டை சர்வதேச ரீதியில் மிகவும் விரும்பப்படும் சுற்றுலா தளமாக நிலைநிறுத்த அரசாங்கம் மேற்கொண்டு வரும் முயற்சிகளுக்கு வலுச்சேர்க்கப்படும் என எதிர்பார்க்கப்படுகிறது.

வரவிருக்கும் ஆண்டுக்கான சிறந்த பயண இடங்கள் மற்றும் அனுபவங்களின் பட்டியலை Lonely Planet’s Best in Travel 2026 எனும் புதிய வழிகாட்டி புத்தகத்தை வெளியிட்டு, லோன்லி பிளானட் அறிவித்துள்ளது.

இந்த புதிய வழிகாட்டியில், 2026ஆம் ஆண்டில் எங்கு செல்ல வேண்டும், என்ன செய்ய வேண்டும் என்பதற்கான பரிந்துரைகளை பயண நிபுணர் குழு வழங்கியுள்ளது.

உலகின் பல பகுதிகளில் உள்ள முக்கியமாக சென்று பார்க்க வேண்டிய 25 சுற்றுலாத்தலங்களும் , 25 முக்கிய சுற்றுலா அனுபவங்களும் இப்புத்தகத்தில் இடம்பெற்றுள்ளன.

ஒவ்வொரு இடத்திற்கும் வண்ணமிகு புகைப்படங்கள், கட்டுரைகள் மற்றும் அங்குள்ளவர்களின் பயண ஆலோசனைகளும் இணைக்கப்பட்டுள்ளன.

1970 ஆம் ஆண்டு நிறுவப்பட்ட லோன்லி பிளானெட், உலகின் மிக நம்பிக்கைக்குரிய பயண ஊடக நிறுவனங்களில் ஒன்றாகக் கருதப்படுகிறது. உலகளவில் 150 மில்லியனுக்கும் அதிகமான பயண வழிகாட்டி புத்தகங்களை விற்பனை செய்திருப்பதுடன், விரிந்த டிஜிட்டல் சூழலிலும் அதன் அணுகல் பரவி உள்ளது.