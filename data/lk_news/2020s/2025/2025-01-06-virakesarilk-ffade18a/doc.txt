அம்பலாங்கொடை பகுதியில் துப்பாக்கி, போதைப்பொருளுடன் இருவர் கைது!

அம்பலாங்கொடை பொலிஸ் பிரிவிற்குட்பட்ட  ஹோட்டல் ஒன்றில் தங்கியிருந்த இரு நபர்கள் துப்பாக்கி மற்றும் போதைப்பொருளுடன் நேற்று ஞாயிற்றுக்கிழமை (05) பொலிஸாரினால் கைது செய்யப்பட்டுள்ளனர்.

களனி மற்றும் அம்பலாங்கொட பகுதிகளைச் சேர்ந்த 32 மற்றும் 39 வயதுடைய சந்தேகநபர்கள் இருவரே  கைது செய்யப்பட்டுள்ளனர்.

அம்பலாங்கொடை பொலிஸாருக்கு கிடைக்கப்பெற்ற தகவலின் அடிப்படையில், சுற்றிவளைப்பு மேற்கொள்ளப்பட்டபோதே குறித்த கைது நடவடிக்கை இடம்பெற்றுள்ளது.

கைது செய்யப்பட்ட சந்தேகநபர்களிடமிருந்து, கைத்துப்பாக்கி, 09 தோட்டாக்கள், ஒரு பை வெடிமருந்து, 23 கிராம் 620 மில்லிகிராம் ஹெரோயின் போதைப்பொருள் என்பன பொலிஸாரினாரினால் கைப்பற்றப்பட்டுள்ளன.

அத்தோடு, சந்தேகநபர்களிடமிருந்து 152 அமெரிக்க டொலர்கள், 05 அவுஸ்திரேலிய டொலர்கள் மற்றும் 112,500 ரூபா பணமும் பொலிஸாரால் கைப்பற்றப்பட்டுள்ளது.

மேலும், கைது செய்யப்பட்ட சந்தேகநபர்கள் இருவரும் அம்பலாங்கொடை பொலிஸ் நிலையத்தில் பலப்பிட்டிய நீதவான் நீதிமன்றில் ஆஜர்படுத்தப்பட்டு மேலதிக விசாரணைகளை மேற்கொண்டு வருகின்றனர்.