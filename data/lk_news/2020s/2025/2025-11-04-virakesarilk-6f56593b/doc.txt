இலங்கை - உஸ்பெகிஸ்தான் இருதரப்பு ஆலோசனைப் பொறிமுறைக்கான புரிந்துணர்வு ஒப்பந்தத்திற்கு அமைச்சரவை அங்கீகாரம்

இலங்கைக்கும் உஸ்பெகிஸ்தானுக்கும் இடையிலான இருதரப்பு ஆலோசனைப் பொறிமுறையைத் தாபிப்பது தொடர்பான புரிந்துணர்வு ஒப்பந்தத்தில் கையொப்பமிட அமைச்சரவை அங்கீகாரம் அளித்துள்ளது.

25.11.03 அன்று இடம்பெற்ற அமைச்சரவைக் கூட்டத்தில் எட்டப்பட்ட அமைச்சரவை முடிவுகளை அறிவிக்கும் ஊடகவியலாளர் மாநாடு செவ்வாய்க்கிழமை (4 நவம்பர் 2025) ஊடக அமைச்சில் இடம்பெற்றது.

இலங்கைக்கும் உஸ்பெகிஸ்தானுக்கும் இடையில் அரசியல், பொருளாதார, விஞ்ஞான, தொழிநுட்ப, கலாச்சார, வர்த்தக மற்றும் சுற்றுலா போன்ற துறைகளில் ஒத்துழைப்புக்களை விரிவாக்கம் செய்யும் நோக்கில் இருதரப்பு ஆலோசனைப் பொறிமுறையைத் தாபிப்பதற்கான புரிந்துணர்வு ஒப்பந்தத்தை மேற்கொள்வதற்கு முன்மொழியப்பட்டுள்ளது.

அதற்கமைய, குறித்த ஒப்பந்தத்தில் இருதரப்புக்கும் இடையில் கையொப்பமிடுவதற்காக வெளிவிவகார, வெளிநாட்டு வேலைவாய்ப்பு மற்றும் சுற்றுலாத்துறை அமைச்சர் சமர்ப்பித்த யோசனைக்கு அமைச்சரவை அங்கீகாரம் வழங்கியுள்ளது.