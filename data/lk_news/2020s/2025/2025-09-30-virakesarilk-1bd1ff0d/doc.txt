76வது இராணுவ ஆண்டு விழாவை முன்னிட்டு கதிர்காமத்தில் இராணுவ கொடிகளுக்கு ஆசிர்வாதம்

எதிர்வரும் ஒக்டோபர் மாதம் 10 ஆம் திகதி கொண்டாடப்படவுள்ள இலங்கை இராணுவத்தின் 76வது ஆண்டு விழாவை முன்னிட்டு, இராணுவ தளபதி லெப்டினன் ஜெனரல் லசந்த ரொட்ரிகோ அவர்களின் தலைமையில் திங்கட்கிழமை (29) வரலாற்றுச் சிறப்புமிக்க கதிர்காமம் கிரி விகாரை வளாகத்திலும், கதிர்காமம் தேவஸ்தான வளாகத்திலும் விசேட சமய நிகழ்வு இடம்பெற்றது.

இந்நிகழ்வில், இராணுவத்தினர் இராணுவ கொடிகளை ஏந்தியவாறு, அக்கொடிகளுக்கு ஆசிர்வாதம் வேண்டி, ஊர்வலமாக கதிர்காமம் கிரி விகாரை மற்றும் தேவஸ்தான வளாகத்திற்கு வருகை தந்தனர்.

இராணுவத்தின் அனைத்து படையணிகளையும் பிரதிநிதித்துவப்படுத்தி சிரேஷ்ட அதிகாரிகள், அதிகாரிகள் மற்றும் சிப்பாய்கள் இந்த நிகழ்வில் கலந்துகொண்டனர்.