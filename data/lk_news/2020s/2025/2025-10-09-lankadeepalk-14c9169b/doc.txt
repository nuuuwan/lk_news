ආණ්ඩුව අයි.එම්.එෆ් රූකඩයක්

ආණ්ඩුව අයි.එම්.එෆ් රූකඩයක් බවට පත්ව ඇතැයි විපක්ෂ නායක සජිත් ප්‍රේමදාස මහතා පාර්ලිමේන්තුවේදී පැවසීය.

අලුත් කොන්දේසි සහිත අයි.එම්.එෆ් ගිවිසුමක් මේ අය පොරොන්දු වුණා. ඒක ක්‍රියාත්මක කළේ නෑ. අද මේ රජය ඉදිරියට යන්නේ පහුගිය රජයේ අයි.එම්.එෆ් කොන්දේසිය යටතේ.ඒ මේ ප්‍රතිපත්ති ප්‍රකාශයේ ක්‍රියාත්මක නොකළ එක දෙයක්. ඒ වගේම විදුලි බිල සීයට 33කින් අඩු කරන බව කිව්වා.නමුත් හෙට අනිද්දා විදුලි බිල සීයට 6.8 කින් අඩු කරන්න හදනවා.මේවා කරන්න හදන්නේ නිසි පිරිවැය ගණනය කිරීමකින් තොරවයි.මෙච්චර ජනවරමක් අරගත්තේ අයි.එම්.එෆ් කියන පදයට නටන්නද? අද මේ ආණ්ඩුව අයි.එම්.එෆ් එකේ රූකඩයක් බවට පත්වෙලා.අප රටේ දරිද්‍රතා කම්පන නිර්මාණය වී තිබෙන බව ලෝක බැංකුව කියනවා.ගෘහයක භාණ්ඩ හා සේවා මිලදී ගැනීමේ හැකියාව අර්බුදකාරී තත්ත්වයකට පත්වෙලා යනුවෙන්ද විපක්ෂ නායකවරයා කීය.