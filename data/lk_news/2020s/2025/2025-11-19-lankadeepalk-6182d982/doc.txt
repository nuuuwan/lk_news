සමූල ඝාතනයක් නූලෙන් වැළකෙයි

විදේශගතව සැඟව සිටින සංවිධානාත්මක අපරාධකරුවෙකු වන මිදිගම චූටි නැමැත්තා ලබා දුන් කොන්ත්‍රාත්තුවක් මත   ව්‍යාපාරිකයකු  ඇතුළු පවුලේ අයට වෙඩි තබා සහ බෝම්බ ගසා සමුල ඝාතනය කිරීම සඳහා සූදානමින් සිටි හිටපු හමුදා සෙබලෙකු අත්අඩංගුවට ගත් බව කොළඹ උතුර අපරාධ කොට්ඨාසය කියයි

එම සැකකරු සමග ටි 56 ගිනි අවියක් ,ටි 56 ජීව උණ්ඩ 30 ක් අඩංගු පතරොම් ගැබක් ,  ව්දේශීය රටක නිෂ්පාදිත ජීව අත්බෝම්බයක් හා අයිස් මත්ද්‍රව්‍යය  මිලිගෑම්  21750 ක් පොලිස් භාරයට ගෙන ඇත.‍ෙ මිදිගම මිදි ගස හන්දියේ සංචාරක හෝටලයක හිමිකරු සහ ඔහුගේ පවුලේ සාමාජිකයින්  ඝාතනය කිරීම සඳහා පුද්ගලයකු මිදිගම කපුවත්ත ගස් පිට්ටනිය ප්‍රදේශයේ නිවසක රැඳී සිටිමින් නියමිත වේලාව පැමිණෙන තෙක්  සූදානමින් සිටින බවට බස්නාහිර පළාත උතුර අපරාධ කොට්ඨාසයේ අධ්‍යක්ෂක සහකාර පොලිස් අධිකාරී රොහාන් ඕලුගල මහතාට ලද තොරතුරකට අනුව සැකකරුවන් අත්අඩංගුවට ගෙන ඇත.

අත්අඩංගුවට ගත් සැකකාර හමුදාසෙෙබළා 2008  වසරේදී ශ්‍රී ලංකා යුද්ධ හමුදාවට බැඳී 10වන පාබල රෙජිමේන්තුවේ රාජකාරී කරමින් සිටියදී 2013 වර්ෂයේදීවර්ෂයේදී මල්ලාවී කඳවුරින් සේවයෙන් ඉවත් වී ඇති පුද්ගලයකු බව පොලිසිය කියයි .සැකකරු තංගල්ල දන්කැටිය ප්‍රදේශයේ පදිංචිකරුවෙකි.