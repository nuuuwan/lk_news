யூரோஃபோர்மியூலா ஓபன் சாம்பியன்ஷிப்பில் இரண்டாம் இடத்தை வென்ற இலங்கை வீரர் யெவன் டேவிட் நாடு திரும்பினார்!

ஐரோப்பாவில் நடைபெற்ற "யூரோஃபோர்மியூலா ஓபன் சாம்பியன்ஷிப் 2025 சீசனில்" இரண்டாம் இடத்தை வென்ற இலங்கை வீரர் யெவன் டேவிட்(Yevan David) நேற்று வியாழக்கிழமை (23) இரவு மீண்டும் நாடு திரும்பியுள்ளார்.

இலங்கை வீரர் யெவன் டேவிட் இத்தாலியின் மோன்சா (Monza) சுற்றில் ”ரூக்கி சாம்பியன்” (Rookie Champion) பட்டத்தையும் வென்றார்.

யெவன் டேவிட் துபாயிலிருந்து எமிரேட்ஸ் விமானம் EK-648 மூலம் நேற்று இரவு கட்டுநாயக்க விமான நிலையத்தை வந்தடைந்துள்ளார்.

18 வயது பாடசாலை மாணவரான யெவன் டேவிட் தற்போது உயர்தரத் தேர்வுக்காகப் படித்து வருகின்றமை குறிப்பிடத்தக்கது.