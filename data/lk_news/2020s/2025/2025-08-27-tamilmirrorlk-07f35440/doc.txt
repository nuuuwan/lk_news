பாடசாலை வேன் கோர விபத்து : மாணவிகள் இருவர் பலி

குளியாப்பிட்டி, நிலபொல பல்லேவெல பாலத்திற்கு அருகில் புதன்கிழமை (27) காலை இடம்பெற்ற  விபத்தில் பாடசாலை மாணவிகள் இருவர் உட்பட மூன்று பேர் உயிரிழந்துள்ளனர். பாடசாலை மாணவர்களை ஏற்றிச்சென்ற வானின் சாரதியும் உயிரிழந்துள்ளார்.

இவ் விபத்தில் காயமடைந்த 13 பேர் குளியாப்பிட்டிய மற்றும் குருநாகல்  வைத்தியசாலைகளில் அனுமதிக்கப்பட்டுள்ளனர்.

மாதம்பேயில் இருந்து குளியாப்பிட்டியை நோக்கி பயணித்த வானும், எதிர்திசையில் பயணித்த டிப்பரும் நேருக்கு நேர் மோதியே விபத்துக்கு உள்ளாகியுள்ளது.

டிப்பரின் சாரதியை கைது செய்துள்ளதாக தெரிவித்த பொலிஸார், மேலதிக விசாரணைகளை மேற்​கொண்டு வருவதாகவும் தெரிவித்தனர்.