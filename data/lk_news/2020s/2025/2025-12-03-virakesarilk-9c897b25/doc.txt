யூனியன் அஷ்யூரன்ஸ் தொழிற்துறையின் முன்னோடியான UA Premier Club கௌரவிப்புகளை 2025 முதலாம், இரண்டாம் காலாண்டுகளுக்காக முன்னெடுத்தது

இலங்கையின் மாபெரும் தனியார் ஆயுள் காப்புறுதி சேவைகள் வழங்குனரான யூனியன் அஷ்யூரன்ஸ், தனது Premier Club (UAP) இன் 2025 ஆம் ஆண்டின் முதலாம் மற்றும் இரண்டாம் காலாண்டுகளுக்கான கௌரவிப்புகளை வழங்கும் நிகழ்வை வாத்துவ, ப்ளு வோட்டர்ஸ் ஹோட்டலில் முன்னெடுத்திருந்தது. இதன் போது, சிறப்பாக செயலாற்றியிருந்த முகவர் விநியோக பிரிவின் முகவர்களின் சாதனைகள் கௌரவிக்கப்பட்டிருந்தன.

வாடிக்கையாளர் சேவை மற்றும் விற்பனை ஆகியவற்றில் நிறுவனத்தின் சிறப்பாக செயலாற்றும் ஆயுள் காப்புறுதி ஆலோசகர்களை கௌரவிக்கும் வகையில் விசேடமாக வடிவமைக்கப்பட்ட வெகுமதித் திட்டமாக UAP அமைந்துள்ளது.

வருடம் முழுவதிலும் ஆலோசகர்களை தொடர்ச்சியாக தமது திறமைகளை வெளிப்படுத்தல் மற்றும் பிரதான செயற்பாட்டு நியமங்கள் ஆகியவற்றை எய்துவதற்கு ஊக்குவிக்கும் வகையிலும் இந்தத் திட்டம் அமைந்துள்ளது.

2025 ஆம் ஆண்டின் முதல் மற்றும் இரண்டாம் காலாண்டுகளில், யூனியன் அஷ்யூரன்ஸ் மொத்தமாக 190 சிறந்த அங்கத்தவர்களை கழகத்தினுள் வரவேற்றிருந்தது. அவர்களுக்கு 40 மில்லியன் ரூபாய் பெறுமதியான பணப் பரிசுகள் மற்றும் தங்க நாணயங்களையும் வெகுமதியாக வழங்கியிருந்தது.