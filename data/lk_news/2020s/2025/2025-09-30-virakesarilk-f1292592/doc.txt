களுத்துறையில் போதைப்பொருள் கடத்தலில் ஈடுபட்ட இருவர் கைது

செப்டம்பர் 27ஆம் திகதி, களுத்துறை பிரிவு குற்றப் புலனாய்வுப் திணைக்கள அதிகாரிகள் குழு, போதைப்பொருள் கடத்தலில் ஈடுபட்ட மற்றும் ஒழுங்கமைக்கப்பட்ட குற்றச் செயல்களுடன் தொடர்புடைய இருவரைக் கைது செய்துள்ளது.

இதன்போது, பொலிஸாரினால் நடத்தப்பட்ட முழுமையான விசாரணைகளின் போது, 12 துப்பாக்கிகள், 02 தோட்டாக்கள், 10 கிராம் 25 மில்லிகிராம் ஹெரோயின் போதைப்பொருள்,  போதைப்பொருட்களை கொண்டு செல்லப் பயன்படுத்தப்பட்ட  மோட்டார் சைக்கிள் ஒன்று, 04 மோட்டார் சைக்கிள் உரிமத் தகடுகள், 02 வாகன வருமான வரி அனுமதி பத்திரங்கள் மற்றும் 02 காப்புறுதிகள் அவர்களிடமிருந்து கைப்பற்றப்பட்டுள்ளன.

குறித்த சந்தேக நபர்கள் களுத்துறை பகுதியைச் சேர்ந்த 24 மற்றும் 30 வயதுடையவர்கள் என விசாரணைகளில் தெரியவந்துள்ளது.