திடீர் வெள்ளத்தில் அடித்துச் செல்லப்பட்ட தம்பதியினர் ; ஒருவர் பலி!

வெலிமடை, பொரலந்த, கந்தேபுஹுல்பொல பகுதியில் ஏற்பட்ட திடீர் வெள்ளத்தில் திருமணமான தம்பதியினர் அடித்துச் செல்லப்பட்டு காணாமல் போயுள்ள நிலையில் பெண்ணின் சடலம் மீட்கப்பட்டுள்ளது.

வெலிமடை பிரதேச செயலகப் பகுதியில் பெய்த கனமழை காரணமாக நேற்று திங்கட்கிழமை  (17) மாலை இருவரும் இந்த விபத்தில் சிக்கியுள்ளதாக தெரிவிக்கப்படுகிறது.

அப்பகுதி மக்கள்  நேற்றிரவு முழுவதும் தம்பதியினரைத் தேடி வந்த நிலையில், பெண்ணின் சடலம் கண்டெடுக்கப்பட்டுள்ளதாக பொலிஸார் தெரிவித்தனர்.

உயிரிழந்தவர்  32 வயதுடைய பெண்  எனவும் காணாமல் போனவர் 37 வயதுடைய ஆண் எனவும் தெரியவந்துள்ளது.