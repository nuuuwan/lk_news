அரிசிக்கான கட்டுப்பாட்டு விலை வர்த்தமானியில் திருத்தம் மேற்கொள்ளப்போவதில்லை - நுகர்வோர் அதிகாரசபையின் தலைவர் ஹேமன்த சமரகோன்

சந்தையில் ஏற்பட்டுள்ள கீரி  சம்பா மற்றும் சம்பா அரிசிக்கான தட்டுப்பாட்டை  காரணமாகக்கொண்டு அரிசிக்கான கட்டுப்பாட்டு விலை நிர்ணயித்து விடுக்கப்பட்டுள்ள  வர்த்தமானி அறிவிப்பில் திருத்தத்தம் மேற்கொள்ள எண்ணம் இல்லை என நுகர்வோர் நடவடிக்கை தொடர்பான அதிகார சபையின் தலைவர் ஹேமன்த சமரகோன் தெரிவித்தார்.

சந்தையில் கீரி மற்றும்  சம்பா அரிசிக்கு ஏற்பட்டுள்ள தட்டுப்பாடு தொடர்பாக கருத்து தெரிவிக்கையிலேயே இவ்வாறு தெரிவித்தார்.

கீரி சம்பா மற்றும் சம்பா அரிசிக்கு சந்தையில் தட்டுப்பாடு நிலவி வருவது தொடர்பான தகவல் நுகர்வோர் நடவடிக்கை தொடர்பான அதிகார சபைக்கு கிடைத்திருந்தது. இதுதொடர்பில் தேடிப்பாத்தபோது, அவ்வாறு அரிசி தட்டுப்பாடு தொடர்பில் அதிகாரசபைக்கு தகவல் கிடைத்தது.

என்றாலும் வர்த்தமானி அறிவிப்பொன்றின் மூலம் அரிசிக்கான கட்டுப்பாட்டு விலை நிர்ணயிக்கப்பட்டுள்ளது. அந்த விலையை விட அதிக விலைக்கு அரிசி விற்பனை செய்தால், நடைமுறையில் உள்ள சட்டத்தின் கீழ் தேவையான சட்ட நடவடிக்கை மேற்கொள்ள அதிகாரசபை நடவடிக்கை எடுத்துள்ளது.

அதனால்  வர்த்தமானி அறிவிப்புக்கு உட்பட்டதாக  நடவடிக்கை எடுக்க முடியுமான வகையில்  நெல் மற்றும் அரிசி கொள்வனவு செய்யும் நடவடிக்கைகளை மேற்கொள்ளுமாறு அனைத்து தரப்பினரிடமும் கேட்டுக்கொள்கிறேன்.

அத்துடன் அரிசி தொடர்பான சுற்றிவளைப்பு நடவடிக்கையை தொடர்ந்து முன்னெடுத்துச் செல்வதுடன் அதுதொடர்பில் நுகர்வோர் அதிகாரசபை அதிகாரிகளை அறிவுறுத்துவதற்கு நடவடிக்கை எடுப்போம். அதேநேரம் அரிசி தொடர்பான சுற்றிவளைப்பு இதுவரைக்கும்  3ஆயிரத்தை தாண்டியுள்ளதுடன் அதில் சுமார் ஆயிரம் பேருக்கு எதிராக சட்ட ரீதியான நடவடிக்கை எடுக்கப்பட்டுள்ளதுடன் அதன்  மூலம் சுமார் 95 மில்லியன் ரூபா வரை அறவிடப்பட்டிருக்கிறது.

எவ்வாறு இருந்தாலும் தற்போது சந்தையில் நிலவும் அரிசிக்கான தட்டுப்பாட்டை காரணமாகக்கொண்டு, அரிசி்கான கட்டுப்பட்டு விலை தொடர்பில் வெளியிடப்பட்டிருக்கும் வர்த்தமானி அறிவிப்பில் திருத்தம் மேற்கொள்ள எந்த எதிர்பார்ப்பும் இதுவரை இல்லை. அதனால்  வர்த்தமானியில் குறிப்பிடப்பட்டுள்ள விலைக்கு அரிசி விற்பனை செய்யுமாறும் நெல் கொள்வனவு செய்யுமாறும் அனைத்து தரப்பினரிடமும் கேட்டுக்கொள்கிறேன் என்றார்.