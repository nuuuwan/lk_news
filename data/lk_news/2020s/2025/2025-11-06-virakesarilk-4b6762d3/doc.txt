2 கிலோ கிராம் போதைப்பொருளுடன் 4 பேர் கைது!

ஹோமாகம பகுதியில் 2 கிலோ கிராமுக்கும் அதிகளவான போதைப்பொருளுடன்  நான்கு சந்தேகநபர்கள் கைது செய்யப்பட்டுள்ளனர்.

ஹோமாகம வேகந்த வீதிப் பகுதியில் களனி குற்ற விசாரணை பணியகப்பிரிவுக்கு கிடைக்கப்பெற்றிருந்த இரகசிய தகவலுக்கமைய விசேட சுற்றிவளைப்பு நடவடிக்கை ஒன்றை முன்னெடுத்து போதைப் பொருளுடன் பெண் ஒருவர் உட்பட 4 சந்தேகநபர்களை கைது செய்துள்ளனர்.

இந்த நடவடிக்கையின் போது சந்தேகநபர்களிடமிருந்து 1 கிலோ 500 கிராம் ஹெரோயின் மற்றும் 688 கிராம் ஐஸ் போதைப்பொருள் ஆகியன மீட்கப்பட்டுள்ளன. கைதான பெண் ஹோமாகம பகுதியை சேர்ந்தவராவதுடன் ஏனைய சந்தேகநபர்கள் மூவரும் கிரிபத்கொடை பகுதியை சேர்ந்தவர்களாவர்.

மேலும் கைது நடவடிக்கையைத் தொடர்ந்து சந்தேகநபர்களிடம் முன்னெடுக்கப்பட்ட விசாரணையை அடுத்து, குறித்த நபர்கள் நீண்டகாலமாக போதைப்பொருள் வர்த்தகத்தில் ஈடுபட்டு வந்துள்ளமை விசாரணைகளின் போது தெரியவந்துள்ளது.