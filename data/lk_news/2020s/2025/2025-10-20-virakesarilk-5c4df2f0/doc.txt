இரு வெவ்வேறு வீதி விபத்துக்களில் இருவர் பலி!

நாட்டின் இரு வெவ்வேறு பகுதிகளில் நேற்று ஞாயிற்றுக்கிழமை (19) இடம்பெற்ற விபத்தில் இருவர் உயிரிழந்துள்ளதாக பொலிஸார் தெரிவித்தனர்.

கொழும்பு – குருணாகல் வீதியில் தொரொவ பகுதியில் கிரியுல்ல நோக்கிச் சென்ற முச்சக்கரவண்டி ஒன்று எதிர் திசையில் பயணித்த லொறியுடன் மோதி விபத்துக்குள்ளானதில் பெண் ஒருவர் உயிரிழந்துள்ளார்.

குறித்த விபத்தில் காயமடைந்த முச்சக்கரவண்டி ஓட்டுநர், அவரது மனைவி மற்றும் இரண்டு பிள்ளைகள் தம்பதெனிய வைத்தியசாவையில் அனுமதிக்கப்பட்டுள்ளனர்.

விபத்துடன் தொடர்புடைய டிப்பர் லொறியின் சாரதி கைது செய்யப்பட்டுள்ளதுடன், நால்ல பொலிஸார் மேலதிக விசாரணைகளை மேற்கொண்டு வருகின்றனர்.

இதேவேளை, அவிசாவளை பொலிஸ் பிரிவிற்குட்பட்ட கொழும்பு –மட்டக்களப்பு பிரதான வீதியின் தெஹிகஹபிட்டிய பகுதியில் இரத்தினபுரி நோக்கி பயணித்த லொறி ஒன்று, எதிர் திசையில் பயணித்த மோட்டார் சைக்கிள் ஒன்றுடன் மோதி விபத்துக்குள்ளானதில் யுவதி ஒருவர் உயிரிழந்துள்ளார்.

விபத்துடன் தொடர்புடைய லொறியின் சாரதி கைது செய்யப்பட்டுள்ளதுடன், அவிசாவளை பொலிஸார் மேலதிக விசாரணைகளை மேற்கொண்டு வருகின்றனர்.