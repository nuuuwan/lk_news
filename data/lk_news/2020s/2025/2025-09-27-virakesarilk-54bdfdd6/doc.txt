இயக்குநரான நட்சத்திர தம்பதியின் வாரிசு..!?

சூர்யா - ஜோதிகா தம்பதிகளின் வாரிசான தியா சூர்யா 'லீடிங் லைட்' எனும் ஆவணப் படைப்பை இயக்கி, இயக்குநராக தடம் பதித்திருக்கிறார்.

பொலிவுட் திரை உலகில் ஒளிப்பதிவு பிரிவில் பணியாற்றும் பெண் தொழிலாளர்களின் வாழ்வியலை ஆவணப்படுத்தும் வகையிலும்... அவர்களின் அனுபவங்களை விவரிக்கும் வகையிலும்... 'லீடிங் லைட்' எனும் பெயரில் ஆவண படைப்பு ஒன்று தயாராகி இருக்கிறது. இதனை தியா சூர்யா இயக்கி இருக்கிறார். இதனை 2 டி என்டர்டெய்ன்மென்ட் நிறுவனம் சார்பில் சூர்யா மற்றும் ஜோதிகா ஆகியோர் இணைந்து தயாரித்திருக்கிறார்கள்.

ஆவண படைப்பு வகைமையை சார்ந்த இந்த படைப்பை செப்டம்பர் 26 முதல் ஒக்டோபர் இரண்டாம் திகதி வரை அமெரிக்காவின் லோஸ் ஏஞ்சல்ஸ் மற்றும் கலிபோர்னியா ஆகிய மாகாணங்களில் உள்ள பட மாளிகையில் திரையிடப்படுகிறது. உலகம் முழுவதும் திரையிடப்பட்ட இடங்களில் பாராட்டை குவித்து வரும் இந்த ஆவண படைப்பு - ஓஸ்கர் விருதிற்கு தகுதி பெற்று, விருதினை வெல்லுமா..!? என்ற எதிர்பார்ப்பை ஏற்படுத்தி இருக்கிறது.

சிவக்குமார் - சூர்யா - ஆகிய இரண்டு தலைமுறைகளைக் கடந்து தற்போது மூன்றாம் தலைமுறை சார்ந்த தியாவும் திரைப்படத்துறையில் களமிறங்கி-  தடம் பதித்திருப்பது சூர்யாவின் ரசிகர்களை உற்சாகமடைய வைத்திருக்கிறது.