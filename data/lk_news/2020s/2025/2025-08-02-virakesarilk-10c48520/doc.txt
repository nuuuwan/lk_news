உலக பணக்காரர்கள் பட்டியலில் தொடர்ந்தும் முதலிடத்தில் எலான் மஸ்க்

உலகின் முதல் 10 பணக்காரர்கள் பட்டியலை போர்ப்ஸ் பத்திரிகை வெளியிட்டுள்ளது, அதன்படி, எலான் மஸ்க் 401 பில்லியன் அமெரிக்க டொலர்களுடன் தொடர்ந்தும் முதலிடத்தில் உள்ளார்.

அமெரிக்க பங்குச்சந்தை குறியீடுகளை மிகப்பெரிய தொழில்நுட்ப நிறுவனங்கள் புதிய உச்சங்களுக்கு கொண்டு சென்றுள்ளன. இதன் அடிப்படையில் உலகின் முதல் 10 பணக்காரர்கள் பட்டியலை போர்ப்ஸ் பத்திரிகை வெளியிட்டுள்ளது.

இதில் எலான் மஸ்க் 401 பில்லியன் அமெரிக்க டொலர்களுடன் முதலிடத்தில் உள்ளார். 2 ஆவது இடத்தில் லாரி எலிசனும், 3 ஆவது இடத்தில் மார்க் ஜுக்கர்பெர்க்கும் உள்ளனர். ஜெப் பெசோஸ், லாரி பேஜ், ஜென்சன் ஹுவாங், செர்ஜி பிரின், ஸ்டீவ் பால்மர், வாரன் பபெட், பெர்னார்ட் அர்னால்ட் ஆகியோர் முறையே 4 முதல் 10 இடங்களில் உள்ளனர்.

வெளியிடப்பட்ட உலகின் முதல் 10 பெரும் பணக்காரர்கள் பட்டியலில் 9 பேர் அமெரிக்கர்கள் ஆவர். பெர்னார்ட் அர்னால்ட் பிரான்சை சேர்ந்தவர்.