வல்பொலகந்த கிராமத்தில் குரங்குகளின் அட்டகாசம் அதிகரிப்பு ; கிராம மக்கள் விசனம்!

குருணாகல் மாவட்டத்தில் மல்லவபிட்டிய பிரதேச செயலக பிரிவுக்கு உட்பட்ட வல்பொலகந்த கிராமத்தில் குரங்குகளின் அட்டகாசம் அதிகரித்துள்ளதாக கிராம மக்கள் விசனம் தெரிவித்துள்ளனர்.

இந்த குரங்கள் கிராமத்தில் உள்ள தென்னந்தோப்புகள் மற்றும் பயிர்களை சேதப்படுத்துவதாகவும்  கிராம மக்கள் தெரிவித்துள்ளனர்.

சில சந்தர்ப்பங்களில், இந்த குரங்கள் வீடுகளுக்குள் நுழைந்து பொருட்களை உடைத்து சேதப்படுத்துவதாகவும் கிராம மக்கள் தெரிவித்துள்ளனர்.

குரங்குகளின் அட்டகாசம் அதிகரித்து வருவதால் கிராம மக்களின் தொழிலில் பாதிப்பு ஏற்படுவதாகவும் இதனால் தனிப்பட்ட தேவைகளை பூர்த்தி செய்ய முடியாத நிலை ஏற்படுவதாகவும் கிராம மக்கள் தெரிவித்துள்ளனர்.

இந்த பிரச்சினைக்கு விரைவில் தீர்வு காணுமாறு கிராம மக்கள் அரசாங்கத்திடம் கோரிக்கை விடுத்துள்ளனர்.