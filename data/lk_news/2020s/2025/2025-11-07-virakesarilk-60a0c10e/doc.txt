போதைப்பொருள் குற்றச்சாட்டு ; கைதான பாடசாலை அதிபர் இடைநீக்கம்

தேசிய மக்கள் சக்தியின் பேலியகொடை  நகரசபையின் உறுப்பினர் திஷ்னா நிரஞ்சலாவின் கணவரான பாடசாலை அதிபர் அரச சேவையிலிருந்து இடைநீக்கம் செய்யப்பட்டுள்ளார்.

அநுராதபுர குற்றப்புலனாய்வுப் பிரிவு வழங்கிய தகவலுக்கமைய, அவர் நிறுவனக் கோவையின் விதிகளின் கீழ் குற்றத்தைச் செய்துள்ளதாகக் குறிப்பிட்டு, வடமத்திய மாகாண கல்விப் பணிப்பாளர், சம்பந்தப்பட்ட அதிபருக்கு கடிதம் ஒன்றை அனுப்பியுள்ளார்.

2 கோடி ரூபாய்க்கும் அதிக பெறுமதியான 1 கிலோகிராம் 118 கிராம் ஹெரோயினுடன் அநுராதபுர பொலிஸாரால், அவர் நேற்று வியாழக்கிழமை (06) கைது செய்யப்பட்டார்.