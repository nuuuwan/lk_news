கடுவெலவில் காவல்துறையினர் துப்பாக்கிச் சூடு – சந்தேக நபர் உயிரிழப்பு

கடுவெல, கொத்தலாவல – கெக்கிலிவெல சாலைப் பகுதியில் வெள்ளிக்கிழமை (08) காவல்துறையினர் மேற்கொண்ட துப்பாக்கிச் சூட்டில் சந்தேக நபர் ஒருவர் உயிரிழந்தார்.

காவல்துறை தகவலின்படி, சந்தேக நபரை கைது செய்ய முயன்றபோது அவர் வாளால் பொலிசாரைத் தாக்க முயன்றதாக தெரிவிக்கப்படுகிறது. இதையடுத்து, தற்காப்புக்காக பொலிசார் துப்பாக்கி பிரயோகம் மேற்கொண்டனர்.

சுட்டு காயமடைந்த சந்தேக நபர் முல்லேரியா மருத்துவமனைக்கு கொண்டு செல்லப்பட்டபோதும், அவர் உயிரிழந்ததாக மருத்துவமனை அதிகாரிகள் உறுதிப்படுத்தினர்.