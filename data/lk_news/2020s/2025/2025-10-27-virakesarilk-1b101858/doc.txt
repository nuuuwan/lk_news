நாடளாவிய ரீதியில் விசேட சுற்றிவளைப்பில் பலர் கைது!

பொலிஸ்மா அதிபரின் அறிவுறுத்தலுக்கமைய, நாடளாவிய ரீதியில் நேற்று ஞாயிற்றுக்கிழமை (26) பொலிஸாரினால் மேற்கொள்ளப்பட்ட விசேட சுற்றிவளைப்பில் பலர் கைதுசெய்யப்பட்டுள்ளதாக பொலிஸ் ஊடகப்பிரிவு தெரிவித்துள்ளது.

அதற்கமைய,  884 பேர் பரிசோதிக்கப்பட்டுள்ளதுடன்,  சந்தேகத்தின் பேரில் 781 பேர் கைது செய்யப்பட்டுள்ளனர்.

கைதுசெய்ய பிறப்பிக்கப்பட்ட பிடியாணைகளுக்கமைய 305 பேரும், திறந்த பிடியாணைகளுடன் 180 பேரும் கைது செய்யப்பட்டுள்ளனர்.

மேலும், மதுபோதையில் வாகனம் செலுத்திய 26 பேரும், கவனக்குறைவாக வாகனம் செலுத்திய 25 பேரும் பொலிஸாரால் கைது செய்யப்பட்டுள்ளனர்.

இதேவேளை, 4,306 பேர் பிற போக்குவரத்து குற்றங்களுக்காக கைது செய்யப்பட்டுள்ளதாக பொலிஸ் ஊடகப்பிரிவு வெளியிட்டுள்ள அறிக்கையில் தெரிவிக்கப்பட்டுள்ளது.