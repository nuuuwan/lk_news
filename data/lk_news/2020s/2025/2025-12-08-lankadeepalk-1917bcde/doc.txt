උනාකුරුව ද්විත්ව ඝාතනයේ වෙඩිකරු කොටුවෙයි

තංගල්ල උනාකූරුව ප්‍රදේශයේදී සංවිධානාත්මක අපරාධකරුවෙකු වන උනාකූරුවේ ශාන්ත යන අයගේ මාමා සහ නැන්දා ඝාතනය කිරීමේ සිද්ධිය ඇතුලු ඝාතන සිදධීන් හතරක ප්‍රධාන වෙඩික්කරු ලෙස කටයුතු කළ සැකකර තලංගමදී අත් අඩංගුවට ගත් බව තලංගම පොලිසිය පවසයි.

මෙම සැකකරු ඉකුත් අප්‍රේල් මස 03 වන දින හික්කඩුව කුමාරකන්ද ප්‍රදේශයේදී පිරිමි පුද්ගලයෙකු වෙඩි තබා ඝාතනය කිරීම හා කාන්තාවකට බරපතල තුවාල සිදුකිරීම , 2024 වර්ෂයේ නොවැම්බර් 10 වන දින අම්බලන්ගොඩ අයිස්මෝල ප්‍රදේශයේදී ලඩ්ඩා සහ ලඩ්ඩාගේ බිරිද වෙඩි තබා ඝාතනය කිරීම සහ හික්කඩුවේ නිවසකට රාත්‍රී කාලයේ වෙඩිතැබීම ආදී අපරාධ ක්‍රියා රැසක වෙඩික්කරු ලෙස කටයුතු කර ඇති බවද පොලිසිය පවසයි.

තවද මෙම සැකකරු බද්දේගම මහේස්ත්‍රාත් අධිකරණයේ තවත් නඩු හතරක් සදහා විවෘත වරෙන්තු ලැබ සිටි පුද්ගලයෙකි.මෙලෙස අත් අඩංගුවට ගෙන ඇත්තේ මෙදේරිමුල්ලවත්ත, මාකුරුගොඩ පාර්, බද්දේගම ලිපිනයෙහි පදිංචි ඉරුක නිශාන්ත ලියනච්චි හෙවත් චූටි (31) නමැත්තා පුද්ගලයෙකි.