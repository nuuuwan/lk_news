ஜிம்பாப்வே சுற்றுப்பயணத்தின் முதல் ஒருநாள் போட்டியில் இலங்கைக்கு வெற்றி

இலங்கை மற்றும் சிம்பாப்வே அணிகளுக்கிடையிலான முதல் ஒருநாள் போட்டியில், இலங்கை அணி 7 ஓட்டங்கள் வித்தியாசத்தில் அபார வெற்றியைப் பெற்றுள்ளது.

நாணய சுழற்சியில் வெற்றி பெற்ற சிம்பாப்வே அணி, இலங்கையை முதலில் துடுப்பெடுத்தாட அழைத்தது. அதன்படி, இலங்கை அணி 50 ஓவர்களில் 6 விக்கெட்டுகள் இழப்பிற்கு 298 ஓட்டங்கள் எடுத்தது.

பத்தும் நிஸ்ஸங்க – 76 ஓட்டங்கள், ஜனித் லியனகே – 70 ஓட்டங்கள் (ஆட்டமிழக்காமல்), கமிந்து மெந்திஸ் – 57 ஓட்டங்கள், குசல் மெந்திஸ் – 38 ஓட்டங்கள், சதீர சமரவிக்கிரம – 35 ஓட்டங்கள், சிம்பாப்வே அணியின் பந்துவீச்சில் ரிச்சர்ட் ங்காரவா 2 விக்கெட்டுகளை பெற்றார்.

பதிலுக்கு, 299 ஓட்டங்களின் இலக்கை நோக்கி சிம்பாப்வே அணி துடுப்பெடுத்தாடி, 50 ஓவர்களில் 8 விக்கெட்டுகள் இழப்பிற்கு 291 ஓட்டங்களில் மட்டுமே தடுத்து நிறுத்தப்பட்டது.

சிக்கந்தர் ராசா – 92 ஓட்டங்கள், பென் கரன் – 70 ஓட்டங்கள், சீன் வில்லியம்ஸ் (அணித்தலைவர்) – 57 ஓட்டங்கள்

குறிப்பாக, போட்டியின் இறுதி ஓவரில், முதல் மூன்று பந்துகளில் தொடர்ந்து மூன்று விக்கெட்டுகளை வீழ்த்தி, தில்ஷான் மதுசங்க ஹெட்ரிக் சாதனை படைத்தார்.

இந்த வெற்றியுடன், மூன்று போட்டிகள் கொண்ட தொடரில் இலங்கை அணி 1-0 என முன்னிலை பெற்றுள்ளது.