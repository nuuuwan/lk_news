மகாவதார் நரசிம்மா - திரைப்பட விமர்சனம்

அந்த வகையில் இந்திய கலாச்சாரத்தில் குறிப்பாக இந்து புராண இதிகாசங்களில் இடம் பிடித்திருக்கும் கதாபாத்திரங்கள் இதுபோன்ற அனிமேஷன் திரைப்படங்களாக உருவாக்குவதற்கு தகுதி படைத்தவை என்றாலும் இத்தகைய தொழில்நுட்பம் நேர்த்தியாக பாவிப்பதில் இதுவரை பற்றாக்குறையாக இருந்தது.

தற்போது இத்தகைய தொழில்நுட்பம் இந்தியாவிலும் செறிவாக கிடைப்பதால்....' மகாவதார் நரசிம்மா'  எனும் பெயரில் அனிமேஷன் திரைப்படங்கள் உருவாக்கப்பட்டிருக்கிறது. இந்தத் திரைப்படம் -‌இது போன்ற அனிமேஷன் திரைப்படங்களை விரும்பி பார்க்கும் ரசிகர்களை திருப்தி அடையச் செய்ததா? இல்லையா? என்பதை தொடர்ந்து காண்போம்.

மகாவிஷ்ணு பத்து அவதாரங்களை எடுத்ததாகவும், அதில் அவர் எடுத்த வராக அவதாரம் மற்றும் நரசிம்ம அவதாரம் ஆகிய இரண்டு அவதாரங்களை பற்றிய கதையை விவரிப்பது தான் இந்த 'மகாவதார் நரசிம்மா'.

பிரகலாதன்-  ஸ்ரீமன் நாராயணன் மீதான நிகரற்ற பக்தியை இன்றைய டிஜிற்றல் தலைமுறையினருக்கு அவர்கள் விரும்பும் வகையில் விவரிக்கும் புராண  கதை தான் மகாவதார் நரசிம்மா.

இந்தக் கதையில் இரணியாட்சன் - இரண்ய கசிபு- ஆகிய அசுர குலத்தவர்களின் அழிவை ஸ்ரீமன் நாராயணன் எப்படி வராகம் மற்றும் நரசிம்ம அவதாரம் எடுத்து அழித்தார் என்பதும், இந்த இரண்டு அசுரர்களின் சகோதரியான ஹோலிகா என்பவரின் அழிவும் காட்சிப்படுத்தப்பட்டிருக்கிறது.

அத்துடன் மகாவிஷ்ணு - பிரம்மதேவன்- நாரதர்- இரணியாட்சன்-  இரணிய கசிபு - கயாது - பிரகலாதன் என ஒவ்வொரு கதாபாத்திரத்திற்குமான அனிமேஷனில் நேர்த்தியும், துல்லியமும் படக் குழுவினர் காண்பித்திருக்கிறார்கள். ஆனால் தமிழ் உரையாடல்கள் மட்டும் சில இடங்களில் பொருத்தமில்லாமல்  இருக்கிறது.

கிறாபிக்ஸ் காட்சிகள் ரசிகர்களை உற்சாகப்படுத்துகிறது. குறிப்பாக உச்சகட்ட காட்சியில் நரசிம்மர் அவதாரமெடுத்து இரணிய கசிபுவை வதம் செய்யும் காட்சி சிறப்பு.

இருந்தாலும் சில காட்சிகளில் அனிமேஷன் கதாபாத்திரங்கள் தங்களது உடலில் அணிந்திருக்கும் டாட்டூ மிகையோ..! என்ற எண்ணத்தை ஏற்படுத்துகிறது.

அனிமேஷன் கதாபாத்திரங்களின் வண்ணங்களும், பின்னணி நிலவியல் காட்சிகளும், அவர்கள் அணிந்திருக்கும் ஆடை அணிகலன்கள் ஆகியவை நேர்த்தியாக வடிவமைக்கப்பட்டிருக்கின்றன. இதற்காக உழைத்த ஒட்டுமொத்த தொழில்நுட்ப கலைஞர்களையும் மனதார கை வலிக்க கை குலுக்கி பாராட்டு தெரிவிக்கலாம்.

மகாவதார் நரசிம்மா -  பன்னிரண்டு வயதிற்கு உட்பட்ட பிள்ளைகளுக்கு மட்டுமல்ல... குழந்தைத்தனத்துடன் இருக்கும் அனைவரும் ரசிக்கும் படைப்பு.