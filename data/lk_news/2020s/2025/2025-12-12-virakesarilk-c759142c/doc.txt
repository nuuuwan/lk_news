தும்மலசூரியவில் வாகன விபத்து: ஒருவர் பலி

தும்மலசூரிய பொலிஸ் பிரிவிற்குட்பட்ட மாதம்பை - குளியாப்பிட்டிய வீதியில் தும்மலசூரிய நகரத்திற்கு அருகில், இடம்பெற்ற வாகன விபத்தில் ஒருவர் உயிரிழந்துள்ளார்.

மாதம்பையிலிருந்து குளியாப்பிட்டிய நோக்கிச் சென்ற மோட்டார் சைக்கிள், வீதியில் வலதுபுறம் திரும்பும்போது அதேதிசையில் பயணித்த மற்றொரு மோட்டார் சைக்கிளுடன் மோதி நேற்று வியாழக்கிழமை (11) விபத்துக்குள்ளானது.

இந்த விபத்தில் இரண்டு மோட்டார் சைக்கிள்களில் பயணித்த இருவர் மற்றும் பின்னால் பயணித்த ஒருவர் காயமடைந்து குளியாப்பிட்டிய வைத்தியசாலையில் அனுமதிக்கப்பட்டதன் பின்னர் ஒருவர் உயிரிழந்துள்ளார்.

சடலம் குளியாப்பிட்டிய வைத்தியசாலையின் பிரேத அறையில் வைக்கப்பட்டுள்ளதுடன், தும்மலசூரிய பொலிஸார் மேலதிக விசாரணைகளை மேற்கொண்டு வருகின்றனர்.