විසර්ජන පනතට කතානායක සහතිකය

2026 මුදල් වර්ෂය සදහා වන විසර්ජන පනත් කෙටුම්පතට ආණ්ඩුක්‍රම ව්‍යවස්ථාවේ 79 ව්‍යවස්ථාව ප්‍රකාරව  කථානායක වෛද්‍ය ජගත් වික්‍රමරත්න මහතා අද සිය සහතිකය සටහන් කළේය.

ඒ අනුව මෙම විසර්ජන පනත් කෙටුම්පත 2025 අංක 23  දරන  විසර්ජන පනත ලෙස  බලාත්මක වේ.

මීට අමතරව  සමාජ ආරක්ෂණ දායකත්ව බදු (සංශෝධන), ඔට්ටු ඇල්ලීමේ සහ සූදු බදු (සංශෝධන) සහ ක්‍රමෝපාය සංවර්ධන ව්‍යාපෘති (සංශෝධන) යන පනත් කෙටුම්පත් ත්‍රිත්වයද විවාදයකින් තොරව අද පාර්ලිමේන්තුවේදී සම්මත කරන ලදි. එසේම මහජන ආරක්ෂක ආඥාපනත යටතේ යෝජනා සම්මතය සහ අත්‍යාවශ්‍ය මහජන සේවා පනත යටතේ යෝජනා සම්මතය සඳහාද පාර්ලිමේන්තුවේ අනුමතිය හිමි විය. මීට අමතරව පරිපූරක ඇස්තමේන්තු 3ක්ද අද පාර්ලිමේන්තුවේදී අනුමත කරන ලදි.