රාජ්‍ය සේවයට 8547ක් අලුතින් බඳවා ගැනීමට කැබිනට් අනුමැතිය: පුරප්පාඩු ඇති රාජ්‍ය ආයතන 22ක මෙන්න

රාජ්‍ය සේවයට 8547ක් අලුතින් බඳවා ගැනීමට කැබිනට් අනුමැතිය: පුරප්පාඩු ඇති රාජ්‍ය ආයතන 22ක මෙන්න

රාජ්‍ය සේවයේ පුරප්පාඩු 8547 ක් සඳහා අලුතින් බඳවා ගැනීම් කිරීමට කැබිනට් අනුමැතිය ලැබී තිබේ. රාජ්‍ය සේවයේ බඳවා ගැනීම් ක්‍රියාවලිය සමාලෝචනය කිරීම සහ කාර්යමණ්ඩල කළමනාකරණය කිරීම පිණිස පත්කරන ලද කමිටුවේ නිර්දේශ මත එම අදාළ බඳවා ගැනීම් සඳහා අමාත්‍ය මණ්ඩල අනුමැතිය හිමිව ඇතැයි අමාත්‍ය විජිත හේරත් ප්‍රකාශ කළේය.

ඔහු මේ බව ආනාවරණය කළේ අද (ඔක්තෝබර් 28 වැනිදා) පැවති කැබිනට් තීරණ දැනුම් දීමේ ප්‍රවෘත්ති සාකච්ඡාවට එක්වෙමිනි.

ඔහු කියා සිටියේ  පැවති ආර්ථික තත්ත්වය සහ පැවති ආණ්ඩුවල ප්‍රතිපත්ති තීරණ මත කලක සිට රාජ්‍ය සේවයේ බඳවා ගැනීම්  නිසි ආකාරව සිදුව නොමැති බවයි.

ශ්‍රී ලංකාවේ රාජ්‍ය සේවය: බලපෑම් වලට යටත් නොවී රාජකාරිය කරන ආකාරය ගැන 'අවංකම රාජ්‍ය නිලධාරිනිය' කතා කරයි

රාජ්‍ය සේවයේ බඳවාගැනීම් ක්‍රියාවලිය සමාලෝචනය කරමින් අවශ්‍යතා, ප්‍රමුඛතා හා කාලරාමු හඳුනාගෙන ඵ් ආශ්‍රිතව අත්‍යවශ්‍යයෙන්ම සිදුකළ යුතු බඳවාගැනීම් ප්‍රමාණයන් සම්බන්ධයෙන් අවශ්‍ය පියවර ගැනීම සඳහා අග්‍රාමාත්‍ය ලේකම්ගේ ප්‍රධානත්වයෙන් නිලධාරි කමිටුවක් පත්කිරීමට පසුගිය වසරේ දෙසැම්බර් මස 30 වන දින අමාත්‍ය මණ්ඩල අනුමැතිය හිමිව තිබිණි.

ඒ අනුව ඒ ඒ අමාත්‍යාංශ විසින් එම අමාත්‍යාංශ යටතේ පවතින දෙපාර්තමේන්තු සහ අනෙකුත් ආයතනවල පවතින තනතුරු පුරප්පාඩු සම්පූර්ණ කිරීම සඳහා ඉදිරිපත් කරන ලද ඉල්ලීම් සැලකිල්ලට ගෙන, ඔක්තෝබර් 02 වන දින පැවති අමාත්‍ය මණ්ඩල රැස්වීමේ දී කරනු ලැබ ඇති නිර්දේශ පරිදි අදාළ බඳවාගැනීම් සඳහා  අමාත්‍යාංශ සහ ආයතන වෙත අනුමැතිය ලබාදී ඇත.

අග්‍රාමාත්‍ය හරිනි අමරසූරිය ඉදිරිපත් කළ යෝජනාවකට මෙලෙස අමාත්‍ය මණ්ඩල අනුමැතිය හිමිව තිබේ.

අධ්‍යාපන අමාත්‍යංශය - 79සෞඛ්‍ය හා ජනමාධ්‍ය අමාත්‍යංශය - 120වරාය අමාත්‍යංශය - 44රාජ්‍ය පරිපාලන අමාත්‍යංශය - 17කෘෂි කර්ම අමාත්‍යංශය - 123වෙළෙඳ අමාත්‍යංශය - 01මුදල් හා ක්‍රම සම්පාදන අමාත්‍යංශය - 310ධීවර අමාත්‍යංශය - 1ඩිජිටල් ආර්ථික අමාත්‍යංශය - 1ප්‍රවාහන අමාත්‍යංශය - 48විදේශ කටයුතු හා සංචාරක අමාත්‍යංශය - 54ක්ග්‍රාමීය සවර්ධන හා සමාජ ආරක්ෂණ අමාත්‍යංශය - 6තරුණ කටයුතු හා  ක්‍රීඩා අමාත්‍යංශය - 355මහජන ආරක්ෂක හා පාර්ලිමේන්තු කටයුතු අමාත්‍යංශය - 5198වැවිලි අමාත්‍යංශය - 213බුද්ධ ශාසන ආගමික හා සංස්කෘතික කටයුතු අමාත්‍යංශය - 1261ජාතික පොලිස් කොමිසම - 2උතුරු පළාත් සභාව - 115සබරගමුව පළාත් සභාව - 11වයඹ පළාත් සභාවට - 85උතුරු මැද පළාත් සභාව - 89බස්නාහිර පළාත් සභාව - 414

2026 වසරේ 1 ශ්‍රේණියට සහ 6 ශ්‍රේණියට ඇතුළත් වන දරුවන්ගේ විෂය නිර්දේශ වෙනස් වෙන්නේ කොහොම ද?

පේරාදෙණිය විශ්වවිද්‍යාලයේ රන් පදක්කමක් වෙනුවෙන් සාධාරණය ඉල්ලූ සිසුවියකට ශ්‍රේෂ්ඨාධිකරණයෙන් ලැබුණු තීන්දුව

පාර්ලිමේන්තු මන්ත්‍රී ලක්මාලි හේමචන්ද්‍ර අධිකරණයට අපහාස කළ බවට පැමිණිල්ලක්: නීතිඥභාවය අහෝසි කරන්නැයි ඉල්ලීමක්