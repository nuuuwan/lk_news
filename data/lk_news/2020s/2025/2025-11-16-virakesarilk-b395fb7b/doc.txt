நானுஓயாவில் வீதிகள் புனர்நிர்மாண வேலைகளுக்காக அங்குரார்ப்பணம் செய்து வைப்பு

நுவரெலிய பிரதேச சபையின் கீழ் இயங்கும் பிரதேசங்களில் முக்கிய வீதிகள் புனர் நிர்மாண வேலைகளுக்காக அங்குரார்ப்பணம் செய்து வைக்கும் நிகழ்வு இன்று (16) ஞாயிற்றுக்கிழமை காலை  இடம்பெற்றது.

நுவரெலியா பிரதேச சபையின் தவிசாளர் வேலு யோகராஜ் அவர்களின் நிதி ஒதுக்கீட்டில் நானுஓயா மற்றும் நானுஓயா டெஸ்போட் மேல் பிரிவுகளில் வீதிகள் புனர்நிர்மாணம் செய்வதற்காக அடிக்கல் நாட்டும் நிகழ்வு சமய வழிபாடுகளுடன் நடைபெற்றது .

நுவரெலியா பிரதேச சபை உறுப்பினர் ராமையா திருச்செல்வம் மற்றும் சிவக்குமார் திலீப் குமார் அவர்களின் வேண்டுகோளுக்கிணங்க 35 இலட்சம் ரூபாய் நிதி ஒதுக்கீட்டின் கீழ் குறித்த வேலைத்திட்டம் முன்னெடுக்கபடுகிறது.

இந்நிகழ்வுகளில் பாடசாலை மாணவர்கள் ,ஆசிரியர்கள் சமூக  செயற்பட்டாளர்கள் மற்றும் பொதுமக்கள் ஆகியோர் கலந்து கொண்டனர்.