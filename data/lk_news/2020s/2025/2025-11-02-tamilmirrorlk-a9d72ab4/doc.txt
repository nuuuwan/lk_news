சீனாவில் பிரபலமாகி வரும் ‘ஹாட்பாட்’ குளியல்

சீனா​வின் ஹெய்​லாங்​ஜி​யாங் மாகாணம் ஹார்​பின் நகரில் உள்ள ஒரு ரெசார்ட்​டில் பாரம்​பரிய சீன மருத்​துவ முறைப்​படி ஹாட்​பாட் குளியல் முறை அறி​முகம் செய்​யப்​பட்​டுள்​ளது.

5 மீட்​டர் விட்​ட​முள்ள ஒரு வட்ட வடிவ தொட்​டி​யில் வெந்​நீர் நிரப்​பப்​பட்​டுள்​ளது. அது பார்​வை​யாளர்​களைக் கவர்​கிறது. ஒரு பிரிவு சிவப்​பாக​வும், மற்​றொரு பிரிவு வெள்ளை நிறத்​தி​லும் உள்​ளது அந்த தொட்​டி​யில் சிவப்​புப் பக்​கம் உள்ள தண்​ணீரில் மிள​காய், கத்​தரிக்​காய், முட்​டைக்​கோஸ் ஆகியவை நிரப்​பப்​பட்​டுள்​ளன. வெள்ளை பக்​கம் உள்ள பிரி​வில் பால், சிவப்பு பேரீச்​சம்​பழம், பெர்ரி பழங்​கள் நிரப்​பப்​பட்​டுள்​ளன.

இது​போன்ற சூடான, சூப் போன்ற குளங்​களில் பொது​மக்​கள் மூழ்கி எழும்​போது அவர்​களுக்கு புத்​துணர்வு கிடைக்​கிறது என்று சீனா​விலிருந்து வெளி​யாகும் சவுத் சைனா மார்​னிங் போஸ்ட் பத்​திரிகை செய்தி வெளி​யிட்​டுள்​ளது.தற்​போது இது​போன்ற ஹாட்​பாட் குளியலை மேற்​கொள்ள சுற்​றுலாப் பயணி​கள் ஆர்​வம் காட்டி வரு​கின்​றனர். இதற்கு கட்டணம் ரூ.2,100.

இதுகுறித்து இந்த ரெசார்ட்​டின் ஹாட்​பாட் குளியல் பிரி​வில் உள்ள ஊழியர் ஒரு​வர் கூறும்​போது, “இந்த ஹாட்​பாட் குளியல் தொட்​டி​யில் சிவப்பு நிறத்​தில் உள்ள நீர், உண்​மை​யில் ரோஜா இதழ்​களில் இருந்து உரு​வாகிறது. தின​மும் புதிய ரோஜா இதழ்​களை அதில் கொட்​டு​வோம். மேலும், இங்கு பயன்​படுத்​தப்​படும் மிள​காய்​கள் லேசான கார​முள்ள வகை​யைச் சேர்ந்​தவை. இதில் குளிப்​பவர்​களின் ரத்த ஓட்​டத்தை இந்த மிள​காய்​கள் மேம்​படுத்​துகின்​றன. வெள்ளை நிறத் தொட்​டி​யில் உள்ள பால், சரு​மத்தை ஈரப்​ப​த​மாக வைத்​திருக்க உதவு​கிறது” என்​றார்.