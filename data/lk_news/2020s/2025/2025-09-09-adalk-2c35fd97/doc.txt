මිද්දෙණියේ ද්විත්ව ඝාතනයට තිදෙනෙකු හසු වේ

මිද්දෙනිය පොලිස් වසමේ තෝරකොළයායේ තේක්ක කැලයේදී පුද්ගලයන් දෙදෙනකු ඝාතනය කිරීමේ සිද්ධියක් සම්බන්ධ ව තෝරකොළයායේම පදිංචිකරුවන් තිදෙනෙකු අවි ආයුධ රැසක් සමග ඊයේ (08) පෙරවරුවේදී තංගල්ල කොට්ඨාස අපරාධ විමර්ශන අංශයේ නිලධාරීන් විසින් අත්අඩංගුවට ගෙන ඇති බව පොලීසිය කියයි.

අත්අඩංගුවට පත් සැකකරුවන් සන්තකයේ තිබී ටී 56 ගිනි අවියට යොදන උණ්ඩ 18ක් මැගසින් 02ක් මි.මි.09 වර්ගයේ ගිනි අවියක් හා උන්ඩ 58 ක් බෝර දොළහ වර්ගයේ ගිනි අවියක් හා උණ්ඩ 25ක් මාංචු කූට්ටම් 01ක් හෙරොයින් මිලිග්‍රෑම් 300ක් පොලිස් භාරයට ගෙන ඇත.

අත්අඩංගුවට පත් සැකකරුවන් වයස අවුරුදු 24,25,26 පසුවන අය බවද පොලිසිය කියයි.මොවුන් සියලු දෙනා මත්ද්‍රව්‍ය ජාවාරම්වලට සම්බන්ධ අය බවත් මෙම ද්විත්ව ඝාතනය අත්අඩංගුවට පත් තැඹිලි ලහිරුගේ මත්ද්‍රව්‍ය ජාවාරම්කරුවන් වශයෙන් කටයුතු කොට ඇති බවත් අනතුරුව ඝාතකයන් හා ඝාතනයට ලක් වූ දෙදෙනා අතර වූ ගැටුමක් මෙම අපරාධයට හේතු වී ඇති බවත් පොලිසිය විසින් සොයාගෙන තිබේ.

අත්අඩංගුවට පත් සැකකරුවන් අද දින මිද්දෙණිය පොලිසියට භාර දුන් අතර ඔවුන් අද (09) දින වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පවසයි.