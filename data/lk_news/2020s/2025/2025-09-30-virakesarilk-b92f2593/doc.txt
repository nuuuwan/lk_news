விமான பயணச்சீட்டுகளை முன்பதிவு செய்ய புதிய இணையவழி முறைமையை அறிமுகப்படுத்தியது ஸ்ரீலங்கன் ஏர்லைன்ஸ்

யூனியன் பே (UnionPay) ஊடாக பணத்தை செலுத்தி விமான பயணச்சீட்டுகளை முன்பதிவு செய்யும் வசதியை ஸ்ரீலங்கன் ஏர்லைன்ஸ் நிறுவனம் அறிமுகப்படுத்தியுள்ளது.

ஸ்ரீலங்கன் ஏர்லைன்ஸ் நிறுவனமானது யூனியன் பே இன்டர்நேஷனல் மற்றும் இலங்கை வங்கி (Bank of Ceylon) ஆகியவற்றுடன் இணைந்து இந்த புதிய முறைமையை அறிமுகப்படுத்தியுள்ளது.

யூனியன் பே பணத்தை செலுத்தவும் பணத்தை பரிவர்த்தனை செய்யவும் சீனாவால் அறிமுகப்படுத்தப்பட்ட சர்வதேச அட்டை ஒன்று ஆகும்.

இந்த புதிய முறைமை இணையவழி கட்டண முறைகளை விரிவுபடுத்துவதோடு, சீனப் பயணிகளுக்கு அதிக வசதியை வழங்குகிறது.

பயணிகளின் எண்ணிக்கையை அதிகரிப்பதிலும் யூனியன் பே பயன்பாட்டை மேம்படுத்துவதிலும் ஸ்ரீலங்கன் ஏர்லைன்ஸ் நிறுவனம் அதிக பங்கை வகிக்கிறது என்பதை இது எடுத்துக்காட்டுகிறது.