ரிதிமாலியத்த பிரதேச செயலகப் பிரிவுக்கு உட்பட்ட பகுதிகளில் மண்சரிவு அபாயம்!

பதுளை மாவட்டத்தில் ரிதிமாலியத்த பிரதேச செயலகப் பிரிவுக்கு உட்பட்ட பகுதிகளில் மண்சரிவு அபாயம் ஏற்படுவதற்கான சாத்தியக்கூறுகள் காணப்படுவதாக ரிதிமாலியத்த பிரதேச செயலாளர் தக்ஷிலா குணரத்ன இன்று புதன்கிழமை (10) தெரிவித்துள்ளார்.

இதனால் ரிதிமாலியத்த பிரதேச செயலகப் பிரிவுக்கு உட்பட்ட பகுதிகளில் வாழும் மக்களை பாதுகாப்பான இடங்களுக்கு செல்லுமாறு ரிதிமாலியத்த பிரதேச செயலாளர் கேட்டுக்கொண்டுள்ளார்.

அத்துடன், திக்யாய படுல்ல, களுகெலே, நியத்தலாகல, பேனஹேன, பரணகம ஆகிய பகுதிகளில் மண்சரிவு அபாயம் ஏற்படுவதற்கான சாத்தியக்கூறுகள் அதிகளம் காணப்படுவதாக  ரிதிமாலியத்த பிரதேச செயலாளர் தெரிவித்துள்ளார்.