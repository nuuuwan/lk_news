அம்பாந்தோட்டை பறவைகள் பூங்கா உரிமையாளர் கைது

நாட்டுக்கு ஆடம்பர மோட்டார் சைக்கிள்களை சட்டவிரோதமாக இறக்குமதி செய்த குற்றச்சாட்டில் அம்பாந்தோட்டை பறவைகள் பூங்காவின் உரிமையாளர் கைது செய்யப்பட்டுள்ளதாக பொலிஸார் தெரிவித்துள்ளனர்.

பொலிஸாரிடமிருந்து தப்பிச் சென்று பல நாட்களாக தலைமறைவாக இருந்த சந்தேகநபர் கொழும்பில் வைத்து கைது செய்யப்பட்டுள்ள நிலையில்,  இன்று வியாழக்கிழமை (17) நீதிமன்றத்தில் ஆஜர்படுத்தப்படவுள்ளார்.

முன்னதாக, பறவைகள் பூங்கா வளாகத்திலுள்ள கிடங்கு ஒன்றில் இருந்து எட்டு ஆடம்பர மோட்டார் சைக்கிள்கள் மற்றும் நான்கு க்ரூஸர் வகை மோட்டார் சைக்கிள்கள் உட்பட 21 சட்டவிரோதமாக இறக்குமதி செய்யப்பட்ட மோட்டார் சைக்கிள்களை பொலிஸார் கைப்பற்றியுள்ளனர்.

இந்த வழங்கு தொடர்பாக பூங்காவின் முகாமையாளர் மற்றும் கிடங்கு மேற்பார்வையாளரும் கைது செய்யப்பட்டு 25 ஆம் திகதி வரை விளக்கமறியலில் வைக்கப்பட்டுள்ளனர்.