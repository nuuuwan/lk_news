தொழிலதிபரும் சமூக சேவையாளருமான ரெங்கராஜன் ரெட்டியார் காலமானார்

இலங்கையின் பிரபல தொழிலதிபரும் சமூக சேவையாளரும், இலங்கை ரெட்டியார் சங்கத்தின் போஷகரும் கொழும்பு ரவி ஜுவலர்ஸின் ஸ்தாகபகருமான நல்லப்பர் ரெங்கராஜ் ரெட்டியார் வியாழக்கிழமை (13) மாலை தனது 94 ஆவது வயதில் காலமானார்.

சிறந்த சமூக சேவையாளரான அவர் கல்விக்காக விசேடமாக மலையக தோட்டப்புற மாணவர்களின் கல்விக்கு பெரும் பங்காற்றியுள்ளார்.  மலையக கல்வி அபிவிருத்தி மன்றத்தின் தலைமை போஷகராகவும் என்.ஆர். ரெங்கராஜன் ரெட்டியார் சேவையாற்றினார். இவர் 1931.09.03 ஆம் திகதி இந்தியாவில் பிறந்தார்.