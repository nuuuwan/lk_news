காளி வெங்கட் - தர்ஷன் இணைந்து மிரட்டும் 'ஹவுஸ் மேட்ஸ்' படத்தின் முன்னோட்டம் வெளியீடு

நகைச்சுவை நடிகர் - குணச்சித்திர நடிகர்- கதையின் நாயகன் - என பரந்துபட்ட கதை களங்களில் தன்னுடைய தனித்துவமான அடையாளத்தை பதிவு செய்து முன்னணி நட்சத்திர நடிகராக உயர்ந்திருக்கும் காளி வெங்கட் மற்றும் தர்ஷன் ஆகியோர் கதையின் நாயகர்களாக நடித்திருக்கும்' ஹவுஸ் மேட்ஸ்' எனும் திரைப்படத்தின் முன்னோட்டம் வெளியிடப்பட்டிருக்கிறது.

இயக்குநர் ராஜவேல் இயக்கத்தில் உருவாகி உள்ள ' ஹவுஸ் மேட்ஸ்' எனும் திரைப்படத்தில் காளி வெங்கட், தர்ஷன், அர்ஷா பைஜூ, வினோதினி வைத்தியநாதன், தீனா, அப்துல் லீ உள்ளிட்ட பலர் நடித்திருக்கிறார்கள். எம். எஸ். சதீஷ் ஒளிப்பதிவு செய்திருக்கும் இந்த திரைப்படத்திற்கு ராஜேஷ் முருகேசன் இசையமைத்திருக்கிறார். ஹாரர் வித் ஃபேமிலி என்டர்டெய்னராக தயாராகி இருக்கும் இந்த திரைப்படத்தை ப்ளேஸ்மித் ஸ்டுடியோஸ் & சவுத் ஸ்டுடியோஸ் ஆகிய நிறுவனங்கள் இணைந்து தயாரித்திருக்கிறது. இந்த திரைப்படத்தை சிவகார்த்திகேயன் புரொடக்ஷன்ஸ் வழங்குகிறது.

எதிர்வரும் ஓகஸ்ட் மாதம் முதல் திகதியன்று உலகம் முழுவதும் பட மாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தின் முன்னோட்டம் வெளியிடப்பட்டிருக்கிறது. இதில் நடுத்தர குடும்பத்து குடும்பத்தைச் சார்ந்த கதையின் நாயகனான தர்ஷன் அடுக்குமாடி குடியிருப்பு ஒன்றினை சொந்தமாக வாங்க அதில் பேய் குடி இருக்கிறது. அதை இவர் எப்படி எதிர்கொள்கிறார்? என்பது தொடர்பான காட்சிகள் இடம்பிடித்திருப்பதால் ரசிகர்களிடம் எதிர்பார்ப்பை உண்டாக்கி இருக்கிறது.

இதனிடையே தமிழ் சினிமாவில் பேய்க்கான ட்ரெண்ட் நிறைவடைந்து விட்டது என எண்ணும் தருணத்தில்  மீண்டும் பேய் படத்தை குடும்ப உறுப்பினர்களுடன் இணைந்து உருவாக்கி இருக்கிறார்கள் என்பது குறிப்பிடத்தக்கது.