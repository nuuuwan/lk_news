க.பொ.த. உயர்தர பரீட்சைகளை மீள ஆரம்பிப்பது குறித்து பிரதமர் தலைமையில் விசேட கலந்துரையாடல்

தடைப்பட்டுள்ள 2025 ஆம் ஆண்டுக்கான கல்விப் பொதுத் தராதர உயர்தர பரீட்சைகளை மீள ஆரம்பிப்பது குறித்து இன்று வெள்ளிக்கிழமை (28) மாலை பிரதமர் ஹரிணி அமரசூரிய தலைமையில் விசேட கலந்துரையாடல் நடைபெறவுள்ளதாக அமைச்சர் பிமல் ரத்நாயக்க தெரிவித்தார்.

இந்த கலந்துரையாடலில், பரீட்சைகளை மீள ஆரம்பிக்கும் திகதிகள் மற்றும் நடைமுறை நடவடிக்கைகள் குறித்தும், மாணவர்கள், ஆசிரியர்கள் மற்றும் பாடசாலை நிர்வாகிகள் பாதிப்புகளை குறைக்கும் திட்டங்கள், பரீட்சை நடைபெறும் போது சுகாதார மற்றும் பாதுகாப்பு முன்னெச்சரிக்கைகளை எவ்வாறு நடைமுறைப்படுத்துவது குறித்து கலந்துரையாடப்படவுள்ளதாக அமைச்சர் பிமல் ரத்நாயக்க தெரிவித்துள்ளார்.

கலந்துரையாடலின் முடிவு குறித்து நாளை காலை இறுதி தீர்மானம் அறிவிக்கப்படும் என எதிர்பார்க்கப்படுகிறது.