உலக நீரிழிவு தினம் : நாளை இலவச சமூக சேவை நிகழ்வு

உலக நீரிழிவு தினத்தை முன்னிட்டு சனிக்கிழமை (15) இலவச சமூக சேவை நிகழ்வொன்றை  நடத்தவுள்ளதாக இலங்கை நீரிழிவு கூட்டமைப்பு தெரிவித்துள்ளது.

இதன்படி  கொழும்பு பொது நூலகத்திலிருந்து சனிக்கிழமை (15)  காலை 6:30 மணிக்கு நீரிழிவு விழிப்புணர்வு நடைப்பயணம் ஆரம்பமாகவுள்ளது.

இதனைத்தொடர்ந்து , காலை 7:30 மணி முதல் கொழும்பு மாநகர சபை மைதானத்தில் இலவச சுகாதார மருத்துவ முகாம்கள் மற்றும் விழிப்புணர்வு அமர்வுகள் நடைபெறும்.

இந்த அனைத்து நடவடிக்கைகளும் பொதுமக்களுக்கு இலவசமாக வழங்கப்படும் என இலங்கை நீரிழிவு கூட்டமைப்பு தெரிவித்துள்ளது.