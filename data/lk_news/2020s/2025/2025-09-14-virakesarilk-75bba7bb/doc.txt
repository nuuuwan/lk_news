கடவத்தை - மீரிகம அதிவேக நெடுஞ்சாலை பணிகள் 17 ஆம் திகதி மீண்டும் ஆரம்பம்

2022 ஆம் ஆண்டின் நடுப்பகுதியில் இருந்து நாட்டில் ஏற்பட்ட பொருளாதார நெருக்கடியினால் நிறுத்தப்பட்டிருந்த மத்திய அதிவேக நெடுஞ்சாலையின் கடவத்தை மற்றும் மீரிகம இடையேயான பகுதியின் கட்டுமானப் பணிகள் செப்டம்பர் 17 ஆம் திகதி மீண்டும் ஆரம்பிக்கப்படவுள்ளது.

ஜனாதிபதி அநுர குமார திசாநாயக்க கட்டுமானப் பணிகளை ஆரம்பித்து வைக்கவுள்ளார். மேலும் திட்டத்தை மீண்டும் ஆரம்பிக்க சீனாவின் ஏற்றுமதி மற்றும் இறக்குமதி வங்கியிடமிருந்து 500 மில்லியன் அமெரிக்க டொலர் கடன் பெறப்பட்டுள்ளது.

இவ்வீதியின் 37 கிலோ மீற்றர் நீளமான தூரத்தை நீர்மாணிக்கும் பணிகளை  2028 ஆம் ஆண்டின் நடுப்பகுதியில் நிறைவு செய்ய திட்டமிடப்பட்டுள்ளது.

இதேவேளை, கடவத்தை இடைமாறும் வழி மற்றும் கடவத்தையிலிருந்து அதிவேக நெடுஞ்சாலையின் முதல் 500 மீட்டர் தூரத்தை நீர்மாணிக்கும் பணிகளும் ஆரம்பிக்கப்படவுள்ளது.