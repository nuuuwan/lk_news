ගිනිඅවි සහ බලපත්‍ර ගැන විශේෂ දැනුම්දීමක්

ගිනිඅවි සහ බලපත්‍ර හිමි පුද්ගලයින්/ ආයතන 2026 වර්ෂය වෙනුවෙන් බලපත්‍ර අලුත් කිරීම සිදුකරන බව ආරක්ෂක අමාත්‍යංශය දැනුම් දී තිබේ.

එය ඊයේ (01) දින සිට එනම් 2025.09.01 සිට 2025.12.31 දක්වා පමණක් සිදු කරනු ඇති බව සඳහන් වේ.

පසුව සිදුකරන අලුත් කිරීම් සඳහා ප්‍රමාද ගාස්තු සහ නීතිමය ක්‍රියාමාර්ග ගැනීමට සිදුවන බව දැනුම් දී ඇත.

ඒ සඳහා අදාළ තොරතුරු හා අයදුම්පත්‍ර ආරක්‍ෂක අමාත්‍යාංශයේ වෙබ් අඩවියෙන් www.defence.lk ලබාගත හැකිය.

තුවක්කු ආඥාපනතේ 22 වන වගන්තියේ විධිවිධාන අනුව වලංගු බලපත්‍රයක් රහිතව ගිනිඅවියක් සන්තකයේ තබාගැනීම දඬුවම් ලැබිය හැකි වරදක් බව ද වැඩිදුරටත් දැනුම් දී ඇත.