கொஹூவளையில் வாகன விபத்து ; ஒருவர் உயிரிழப்பு!

கொஹூவளை - சரணங்கர வீதியில் நேற்று (10) இரவு இடம்பெற்ற வாகன விபத்தில் பாதசாரி ஒருவர் உயிரிழந்ததாக பொலிஸார் தெரிவித்தனர்.

விபத்தில் பலத்த காயமடைந்த பாதசாரி, களுபோவில போதனா வைத்தியசாலையில் அனுமதிக்கப்பட்ட பின்னர் உயிரிழந்ததாக விசாரணைகளில் தெரியவந்துள்ளது.

உயிரிழந்தவர் வெள்ளவத்தை, கோகில வீதியைச் சேர்ந்த 59 வயதுடையவர் என பொலிஸார் தெரிவித்துள்ளனர்.

அதேநேரம், சந்தேக நபரைக் கைது செய்ய கொஹூவளை பொலிஸார் மேலதிக விசாரணைகளை மேற்கொண்டு வருகின்றனர்.