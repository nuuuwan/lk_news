வலை வீசும் அரசு

ராஜபக்ஷ குடும்பம் மறைத்து வைத்திருக்கும் சொத்துக்களை கண்டுபிடிப்பதற்கான பாரியதொரு இரகசிய நடவடிக்கையை அரசாங்கம் ஆரம்பித்துள்ளதாக சில தகவல்கள் கசிந்துள்ள நிலையில்,  இந்த விவகாரத்தை  மையப்படுத்தி வாஷிங்டனுக்கு அரசாங்கத்திற்கும் இடையில் தகவல்  பரிமாற்றங்கள் முன்னெடுக்கப்பட்டுள்ளது. அதேபோன்று, மத்திய வங்கிப் பிணைமுறி மோசடி தொடர்பாக இலங்கைக்கும் சிங்கப்பூருக்கும் இடையிலும் இதுபோன்றதொரு இரகசிய தகவல் பரிமாற்றம் திரைமறைவில் முன்னெடுக்கப்படுகிறது. கடந்த தேர்தல் காலத்தில் மக்களுக்கு வழங்கிய வாக்குறுதியின்படி, முன்னாள் மத்திய வங்கி ஆளுநர் அர்ஜுன மகேந்திரனை எப்படியாவது இலங்கைக்கு கொண்டு வரப்பட வேண்டும். அடுத்த வாக்குறுதியான ராஜபக்ஷர்களின் வெளிநாட்டு சொத்துக்கள் குறித்து மக்களுக்கு தெரியப்படுத்த வேண்டும். உத்தேச மாகாண சபை தேர்தலுக்கு முன்னர் இந்த இரு விடயங்கள் குறித்து நாட்டு மக்களுக்கு தெரியப்படுத்துவதே அடுத்த அரசியல் வெற்றிக்கு சாதகமாக அமையும் என்பது அரசாங்கத்தின் கணிப்பாக உள்ளது.