கம்பஹாவில் பல பகுதிகளுக்கு நாளை நீர் வெட்டு

கம்பஹா மாவட்டத்தின் பல பகுதிகளுக்கு நாளை திங்கட்கிழமை (11) காலை 10.00 மணி முதல் இரவு 8.00 மணி வரை 10 மணி நேரம் நீர் வெட்டு அமுல்படுத்தப்படவுள்ளதாக தேசிய நீர் வழங்கல் மற்றும் வடிகால் சபை (NWSDB) அறிவித்துள்ளது.

கம்பஹா - அத்தனகல்ல - மினுவங்கொட ஒருங்கிணைந்த நீர் வழங்கல் திட்டத்தின் ஒரு பகுதியாக இருக்கும் நிட்டம்புவவிலிருந்து மினுவங்கொட வரையிலான குழாய் பராமரிப்புப் பணிகள் இடம்பெறவுள்ளமையினால் நீர் வெட்டு அமுல்படுத்தப்படவுள்ளதாக தெரிவிக்கப்பட்டுள்ளது.

அதன்படி, ரன்பொகுணகம, பட்டலிய, அத்தனகல்ல, பஸ்யால மற்றும் நிட்டம்புவ, அத்துடன் கந்தஹேன, மாபகொல்ல, கொங்கஸ்தெனிய, பின்னகொல்லவத்த, கொலவத்தை, கோரக்கதெனிய, ரன்பொகுணகம வீடமைப்புத் திட்டம், ஊராபொல, திக்கந்த, மீவிதிகம்மன, மைம்புல, மத்தலான, ஹக்கல்ல, அலவல, கலல்பிட்டிய, மற்றும் எல்லமுல்ல ஆகிய பகுதிகளுக்கு நீர் வெட்டு அமுல்படுத்தப்படவுள்ளது.