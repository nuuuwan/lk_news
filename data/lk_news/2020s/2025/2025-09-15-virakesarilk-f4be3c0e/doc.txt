சொகுசு வீடு வாங்கியதாக சுமத்தப்பட்ட குற்றச்சாட்டுகளை சுனில் வட்டகல மறுப்பு!

சினமன் லைஃப் வளாகத்தில் சொகுசு வீடு வாங்கியதாக சமூக ஊடகங்களில் பரவி வரும் குற்றச்சாட்டுகளை பொது பாதுகாப்பு பிரதி அமைச்சர் சுனில் வட்டகல மறுத்துள்ளார்.

வட்டகல இந்தக் கூற்றுக்களை "தவறானவை மற்றும் தனது நற்பெயருக்கு சேதம் விளைவிக்கும் நோக்கம் கொண்டவை" என்று தமது அதிகாரப்பூர்வ பேஸ்புக் பக்கத்தில் அறிக்கையொன்றை வெளியிட்டு நிராகரித்துள்ளார்.

மேலும் தனது அனைத்து சொத்துக்கள் மற்றும் பொறுப்புகளும் தனது அதிகாரப்பூர்வ சொத்து வெளிப்படுத்தல்களில் முறையாக அறிவிக்கப்பட்டுள்ளன என்பதையும் அவர் வலியுறுத்தியுள்ளார்.

இந்த கட்டுக்கதைகள் ஒருங்கிணைந்த அவதூறு பிரச்சாரத்தின் ஒரு பகுதியாகும் எனவும் அவர் குறிப்பிட்டுள்ளார்.

போதைப்பொருள் கடத்தல் வலையமைப்புகள் மற்றும் அவற்றுடன் தொடர்புடையதாகக் கூறப்படும் நபர்களை அம்பலப்படுத்துவதற்கான தனது அண்மைய முயற்சிகளுடன் குற்றச்சாட்டுகளை இணைத்துக் கூறியுள்ளார்.

குற்றப்புலனாய்வு திணைக்களத்தில் முறைப்பாடளிக்க தயாராகி வருவதாகவும், தவறான தகவல்களைப் பரப்புவதற்குப் பொறுப்பானவர்களிடமிருந்து இழப்பீடு பெற சிவில் சட்டத்தின் கீழ் சட்ட நடவடிக்கை எடுப்பதாகவும் பொது பாதுகாப்பு பிரதி அமைச்சர் சுனில் வட்டகல தெரிவித்துள்ளார்.