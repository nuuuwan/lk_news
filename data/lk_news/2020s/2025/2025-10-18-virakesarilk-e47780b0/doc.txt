லெபனானில் இஸ்ரேல் ட்ரோன் தாக்குதல் : ஹமாஸ் தளபதி பலி

லெபனானின் சிடோன் நகரில் இஸ்ரேல் நடத்திய ட்ரோன் (Drone) தாக்குதலில் ஹமாஸின் முக்கிய தலைவர் முகமது ஷாஹீன் கொல்லப்பட்டார். இருதரப்பு யுத்த நிறுத்தத்திற்கான காலக்கெடு முடிவடையும் நிலையில் இந்தத் தாக்குதல் நடந்துள்ளது, இது பிராந்திய பதற்றத்தை அதிகரித்துள்ளது.

ஹமாஸ் இயக்கத்தின் லெபனான் செயல்பாட்டுத்துறைத் தலைவராக (Chief of Operations in Lebanon) முகமது ஷாஹீன் செயல்பட்டு வந்தார். அவர் கொல்லப்பட்டதை இஸ்ரேல் இராணுவம் உறுதி செய்தது.

ஈரானின் நிதியுதவி மற்றும் வழிகாட்டுதலின் பேரில், இஸ்ரேல் மக்களுக்கு எதிராக பயங்கரவாதத் தாக்குதல்களைத் திட்டமிட்டதற்காகவே ஷாஹீன் இலக்கு வைக்கப்பட்டதாக இஸ்ரேலிய இராணுவம் தெரிவித்துள்ளது.

முகமது ஷாஹீனின் மரணத்தை ஹமாஸ் இயக்கமும் உறுதி செய்ததுடன், அவரைத் தங்கள் ராணுவத் தளபதி என்று குறிப்பிட்டது. லெபனானின் சிடோன் நகரில் முக்கிய வீதி ஒன்றில் சென்ற கார் மீது ட்ரோன் தாக்குதல் நடத்தப்பட்டது. தாக்குதலுக்குப் பிறகு இராணுவ சோதனைச்சாவடி அருகே ஒரு கார் தீப்பிடித்து எரிந்த காணொளியும் வெளியானது.