டெங்கு நுளம்பு பரவக்கூடிய சூழலை பேணிய ஆதன உரிமையாளர்களுக்கு அபராதம்!

யாழ்ப்பாணத்தில் டெங்கு நுளம்பு பரவக்கூடிய சூழலை பேணிய ஆதன உரிமையாளர்களுக்கு தலா 8ஆயிரம் ரூபாய் அபராதம்; விதிக்கப்பட்டுள்ளது.

வல்வெட்டித்துறை நகரசபை மற்றும் பருத்தித்துறை நகரசபையின் எல்லைக்குட்பட்ட பிரிவுகளில் கடந்த வாரம் டெங்கு கட்டுப்பாட்டு களவிஐயம் மேற்கொள்ளப்பட்டது.

இதன்போது நுளம்பு பெருகக்கூடியவாறான சூழலை வைத்திருந்த 10 ஆதன உரிமையாளர்களிற்கு எதிராக நகரசபையின் பொதுச்சுகாதார பரிசோதகர் பருத்தித்துறை நீதவான் நீதிமன்றத்தில் வழக்கு தாக்கல் செய்துள்ளார்.

குறித்த வழக்கு விசாரணைக்கு எடுத்துக்கொள்ளப்பட்ட போது,  அனைத்து ஆதன உரிமையாளர்களும் தம் மீதான குற்றத்தை ஏற்றுக்கொண்டதை அடுத்து அவர்களை எச்சரித்த நீதிமன்றம் ஆதன உரிமையாளர்களிற்கு தலா 8 ஆயிரம் ரூபாய் வீதம் 80 ஆயிரம் ரூபாய் அபராதம் விதித்துள்ளது.