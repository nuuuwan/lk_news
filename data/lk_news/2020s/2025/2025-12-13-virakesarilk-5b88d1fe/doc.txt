மிரிஹானயில் இடம்பெற்ற விபத்தில் ஒருவர் பலி

மிரிஹான - பழைய கொட்டாவ வீதியில், எதிரிசிங்க மாவத்தைக்கு திரும்பும் சந்திக்கு அருகில், இடம்பெற்ற வாகன விபத்தில் ஒருவர் உயிரிழந்துள்ளார்.

மிரிஹானவிலிருந்து எம்புல்தெனிய நோக்கிச் சென்ற முச்சக்கர வண்டி, சாரதியால் கட்டுப்படுத்த முடியாமல், வீதிக்கு அருகிலுள்ள தொலைபேசி கம்பத்தில் மோதியதில் இந்த விபத்து நேர்ந்துள்ளது.

இந்த விபத்தில் முச்சக்கர வண்டியின் சாரதியும், அதில் பயணித்த பெண் ஒருவரும் படுகாயமடைந்து, களுபோவில வைத்தியசாலையில் அனுமதிக்கப்பட்டதன் பின்னர் சாரதி உயிரிழந்துள்ளார்.

சடலம் களுபோவில வைத்தியசாலையின் பிரேத அறையில் வைக்கப்பட்டுள்ளதுடன், மிரிஹான பொலிஸார் மேலதிக விசாரணைகளை மேற்கொண்டு வருகின்றனர்.