அம்பலாங்கொடை துப்பாக்கிச் சூடு ; “மஹதுரு இசுரு” பொலிஸ் தடுப்பு காவலில் வைத்து விசாரணை!

அம்பலாங்கொடை நகர சபைக்கு அருகில் நவம்பர் 04 ஆம் திகதி இடம்பெற்ற துப்பாக்கிச் சூட்டுச் சம்பவம் தொடர்பில் கைதுசெய்யப்பட்ட “மஹதுரு இசுரு” என்பவரை 7 நாட்கள் பொலிஸ் தடுப்பு காவலில் வைத்து விசாரணை செய்யப்பட்டு வருவதாக பொலிஸார் தெரிவித்துள்ளனர்.

அம்பலாங்கொடை நகர சபைக்கு அருகில் நவம்பர் 04 ஆம் திகதி காலை 10.30 மணியளவில் காரில் சென்ற இனந்தெரியாத நபர்கள் சிலர் அங்கிருந்த நபர் ஒருவரை இலக்கு வைத்து துப்பாக்கிச் சூடு நடத்திவிட்டு அங்கிருந்து தப்பிச் சென்றுள்ளனர்.

துப்பாக்கிச் சூட்டில் காயமடைந்தவர் பலப்பிட்டிய ஆதார வைத்தியசாலையில் அனுமதிக்கப்பட்ட பின்னர் சிகிச்சை பலனின்றி உயிரிழந்துள்ளார்.

இது தொடர்பில் பொலிஸாரால் மேற்கொள்ளப்பட்ட விசாரணைகளின் அடிப்படையில் பாதாள உலக கும்பலைச் சேர்ந்த “மஹதுரு இசுரு” என்பவர்  மீட்டியாகொடை பிரதேசத்தில் வைத்து ஐஸ் போதைப்பொருளுடன் செவ்வாய்க்கிழமை (25) கைதுசெய்யப்பட்டார்.

கைதுசெய்யப்பட்ட “மஹதுரு இசுரு” என்பவர் 7 நாட்கள் பொலிஸ் தடுப்பு காவலில் வைத்து விசாரணை செய்யப்பட்டு வருவதாக பொலிஸார் தெரிவித்துள்ளனர்.

30 வயதுடைய “மஹதுரு இசுரு” என்பவர்  அம்பலாங்கொடை துப்பாக்கிச் சூட்டுச் சம்பவத்தின் போது துப்பாக்கிதாரிகள் பயணித்த காரை செலுத்திச் சென்றவர் என பொலிஸார் தெரிவித்துள்ளனர்.