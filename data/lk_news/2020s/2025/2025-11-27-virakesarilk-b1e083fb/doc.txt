நாவலப்பிட்டி நகர சபையின் 2026க்கான வரவு - செலவுத் திட்டம் மேலதிக 5 வாக்குகளால் நிறைவேற்றம்

நாவலப்பிட்டி நகர சபையின் 2026ஆம் ஆண்டுக்கான வரவு – செலவுத் திட்டம் இன்று வியாழக்கிழமை (27) நடைபெற்ற சபைக் கூட்டத்தில் 5 வாக்குகள் அதிக ஆதரவுடன் நிறைவேற்றப்பட்டது.

இதன்போது இவ்வரவு - செலவுத் திட்டத்துக்கு ஆதரவாக 10 வாக்குகளும், எதிராக 5 வாக்குகளும் வழங்கப்பட்டன.

சபை முதல்வர் அமல் பிரியங்கர தலைமையில் வரவு – செலவுத் திட்டம் சபையில் சமர்ப்பிக்கப்பட்டது. இத்திட்டம் வாசிக்கப்பட்டபோது சில உறுப்பினர்கள் எதிர்ப்பு தெரிவித்ததால், பகிரங்க வாக்கெடுப்புக்கு மாற்றப்பட்டது.

அந்த வாக்கெடுப்பின் முடிவில், 2026ஆம் ஆண்டுக்கான வரவு – செலவுத் திட்டம் மேலதிக 5 வாக்குகளின் பெரும்பான்மையுடன் அதிகாரப்பூர்வமாக நிறைவேற்றப்பட்டது.