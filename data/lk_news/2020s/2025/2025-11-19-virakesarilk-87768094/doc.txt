தோட்டத் தொழிலாளர்களுக்கு சம்பள உயர்வு வழங்க தோட்ட கம்பெனிகள் முன்வர வேண்டும் – நிஸாம் காரியப்பர்

தாேட்டத்தொழிலாளர்களுக்கு அரசாங்கம் அதிகரித்துள்ள 200 ரூபா சம்பளத்தை தோட்ட கம்பனிகள் பெற்றுவும் பாரிய  லாபத்தில் இருந்து வழங்கச்செய்ய வேண்டும். அதேநேரம் அரசாங்கம் ஒதுக்கியுள்ள 500 மில்லியன் ரூபாவையும் தோட்டத் தொழிலாளர்களுக்கே வழங்க வேண்டும் என்பதே எனது நிலைப்பாடாகும் என எதிர்க்கட்சி உறுப்பினர் நிஸாம் காரியப்பர் தெரிவித்தார்.

பாராளுமன்றத்தில் செவ்வாய்க்கிழமை (18) நடைபெற்ற 2026ஆம் ஆண்டு வரவு செலவுத் திட்டத்தில் பாதுகாப்பு அமைச்சு, பொதுமக்கள் பாதுகாப்பு மற்றும் பாராளுமன்ற அலுவல்கள் அமைச்சுக்கான ஒதுக்கீடுகள் மீதான குழுநிலை விவாதத்தில் உரையாற்றுகையிலேயே அவர் இவ்வாறு கூறினார்.

தோட்டத் தொழிலாளர்களுக்கு அரசாங்கம் அதிகரித்துள்ள 400 ரூபா சம்பள அதிகரிப்பு தொடர்பில் நான் இந்த சபையில் தெரிவித்த கருத்து தொடர்பில் ஒருசிலர் அதனை அரசியலாக்கி கருத்துக்களை தெரிவித்திருந்தனர். என்றாலும் தோட்டக் கம்பனியான தலவாக்கலை கம்பனியின் லாபம் 329 கோடி, பொகவந்தலாவை கம்பனியின் லாபம் 100 கோடி, அகலவத்தை கம்பனியின் லாபம் 80 கோடி. இவ்வாறு தோட்டக் கம்பனிகள் கோடிக்கணக்கில் லாபம் ஈட்டும்போது, அரசாங்கத்திடமிருந்து சம்பளம் அதிகரிக்கப்படாமல் அந்த கம்பனிகளின் லாபத்தில் இருந்தே தோட்டத் தொழிலாளர்களுக்கு அந்த 400 ரூபா அதிகரித்து வழங்கப்பட வேண்டும் என்றே நான் தெரிவித்திருந்தேன்.

அதேநேரம் அரசாங்கம் தோட்டத் தொழிலாளர்களுக்கு ஒதுக்கியுள்ள 5 பில்லியன் ரூபாவை திரும்பப்பெற்றுக்கொள்ளாமல் அதனையும் தோட்டத்தொழிலாளர்களுக்கு 50 அல்லது 100 ரூபா அதிகரித்து கொடுக்கவேண்டும் என்றே தெரிவிக்கிறேன். அதனால் அதிக லாபமீட்டும் கம்பனிகளே அவர்களின் தொழிலாளர்களுக்கு அதிகரிக்கப்பட்ட 400 ரூபாவை வழங்க வேண்டும். லாபமீட்டாத தோட்டக்கம்பனிகள் இருக்கின்றன. அந்த கம்பனிகளுக்கு அரசாங்கத்தின் பணத்தை வழங்க வேண்டும்.

அரசாங்கம் இந்த விடயத்தை அரசியலாக்கிக்கொண்டு, தோட்டத் தொழிலாளர்களுக்கு எதனையும் தெரிவித்து விட்டு தப்பிச்செல்லாம் என நினகை்கிறது.ஆனால் தோட்டத் தொழிலாளர்கள் தங்களின் உரிமைகளை பெற்றுக்கொள்ளும் விடயத்தில் உறுதியாக இருக்கின்றனர் என்றபார்.