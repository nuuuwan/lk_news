வெலிகம பிரதேச சபைத்தலைவர் கொலை: சந்தேக நபரைக் கைது செய்ய பொதுமக்களிடம் உதவி கோரும் பொலிஸார்!

வெலிகம பிரதேசசபை தலைவரின் கொலையுடன் தொடர்புடைய சந்தேக நபர் ஒருவரை கைது செய்ய பொதுமக்களின் உதவி கோரப்பட்டுள்ளது.

வெலிகம பிரதேசசபைத் தலைவர், கடந்த 22ஆம் திகதி அடையாளம் தெரியாத ஒருவரால் சுட்டுக் கொல்லப்பட்ட சம்பவம் தொடர்பில், பொது மக்கள் பாதுகாப்பு மற்றும் பாராளுமன்ற விவகார அமைச்சர் மற்றும் அமைச்சின் செயலாளரின் வழிகாட்டுதலுக்கமைய, பொலிஸ்மா அதிபரின் நேரடி மேற்பார்வையின் கீழ், குற்றத்தில் ஈடுபட்ட சந்தேக நபர்களைக் கைது செய்வதற்கான விசாரணைகள் ஆரம்பிக்கப்பட்டன.

குறித்த விசாரணைகள் குற்றப் புலனாய்வுத் திணைக்களத்தின் சிரேஸ்ட பிரதிப் பொலிஸ்மா அதிபர், நிதிக் குற்றப் புலனாய்வுப் பிரிவு மற்றும் தென் மாகாணத்திற்குப் பொறுப்பான சிரேஸ்ட பிரதிப் பொலிஸ்மா அதிபர் ஆகியோரின் நேரடி மேற்பார்வையின் கீழ் பல பொலிஸ் குழுக்களால் தேடுதல் நடவடிக்கைகள் மேற்கொள்ளப்பட்டன.

அதற்கமைய, நிதிக் குற்றப் புலனாய்வுப் பிரிவின் குறித்த சோதனை நடவடிக்கையைத் தொடர்ந்து, சம்பவத்துடன் தொடர்புடைய சந்தேக நபர்கள் அநுராதபுரம் பிரிவின் கெக்கிராவ காவல் பிரிவின் 50 வீடுகள் கொண்ட பகுதியில் பதுங்கியிருப்பதாகத் தகவல் கிடைத்துள்ளது.

அதன்படி, பொலிஸ் விசேட படை அதிகாரிகள் மற்றும் இராணுவ அதிகாரிகளின் உதவியுடன், இன்று ஞாயிற்றுக்கிழமை (26) அதிகாலை, கைவிடப்பட்ட காணியில் வீடொன்றை பொலிஸார் சுற்றி வளைத்தனர். இதன்போது அங்கு ஆணொருவரும் மற்றும் பெண்ணொருவரும் கைது செய்யப்பட்டுள்ளனர்.

சந்தேக நபர்கள் கைது செய்யப்பட்ட நேரத்தில், சந்தேக நபர்களுடன் இருந்த பலர் பொலிஸாருடன் கைகலப்பில் ஈடுபட்டிருந்தனர். இதன்போது பொலிஸ் அதிகாரியொருவர் காயமடைந்து சிகிச்சைக்காக அனுப்பப்பட்டார்.

சந்தேக நபர்கள் கொலைக்க பயன்படுத்திய ஒரு மோட்டார் சைக்கிள், 12 இலட்தத்திற்கும் அதிக பெறுமதியுடைய ஹெரோயின் மற்றும் ஐஸ் போதைப்பொருள் மற்றும் போதைப்பொருள் உபகரணங்கள் வைக்கப்பற்றப்பட்டுள்ளன.

இதேவேளை, சந்தேக நபர்களுக்கு உதவிய அதே பகுதியைச் சேர்ந்த மற்றொரு சந்தேக நபரும் கைது செய்யப்பட்டுள்ளார்.

இதன்போது பொலிஸாருடன் சண்டையிட்டு தப்பியோடியவரை கைது செய்ய பொலிஸார் பொதுமக்களின் உதவியை கோரியுள்ளனர்.

குறித்த சந்தேக நபர் சுமார் 5 அடி, 6 அங்குல உயரம் கொண்டவர் எனவும், அவரது வலது மேல் கையில் ஆங்கிலத்தில் "அனுராதா" என்றும் இடது கையில் "ஹிதுமதே ஜீவீத்" என்றும் பச்சை குத்தியுள்ளதாகவும் அடையாளங்கள் வெளியிடப்பட்டுள்ளன.

மேலும், சந்தேகநபர் தொடர்பான தகவல் தெரிந்தவர்கள் பொலிஸாரின் தொலைபேசி இலக்கங்களுக்கு அறிவிக்குமாறு கேட்டுக்கொண்டுள்ளனர்.

நிதிக் குற்றப் புலனாய்வுப் பிரிவு - 011 233 7162 மற்றும் 071 859 2087

நிதிக் குற்றப் புலனாய்வுப் பிரிவு, குற்றப் புலனாய்வுத் திணைக்களம், தென் மாகாணப் பிரிவு குற்றப் புலனாய்வுப் பணியகம், மாத்தறை மற்றும் அனுராதபுரம் பிரிவு குற்றப் புலனாய்வுப் பணியகங்கள், பொலிஸ் விசேட படை மற்றும் இராணுவ அதிகாரிகள் இணைந்து சந்தேக நபர்களைக் கைது செய்வதற்கான நடவடிக்கைகளை மேற்கொண்டு வருகின்றனர்.