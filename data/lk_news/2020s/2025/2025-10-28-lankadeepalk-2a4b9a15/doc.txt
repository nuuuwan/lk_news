රජයේ පෝෂණ වැඩසටහනට ලෝක ආහාර සංවිධානයේ හයිය

ලෝක ආහාර වැඩසටහනේ (world Food Programe - Sri Lanka)  මෙරට නියෝජිත ලෙස පත් වූ  පිලිප් වෝඩ් සහ  නියෝජ්‍ය අධ්‍යක්ෂ රොබට් ඔලිවර් සහ අග්‍රාමාත්‍ය ලේකම් ප්‍රදීප් සපුතන්ත්‍රි මහත්වරුන් අතර හමුවක් අග්‍රාමාත්‍ය කාර්යාලයේදී සිදු විය.

1968 සිට ශ්‍රී ලංකාවේ ක්‍රියාත්මක වන ලෝක ආහාර වැඩසටහන මගින්  ශ්‍රී ලංකාවේ  ආහාර සුරක්ෂිතතාව, පෝෂණ සුරක්ෂිතතාව, ආර්ථික හා දේශගුණික අභියෝගයන්ට මුහුණ දෙන ප්‍රජාවන්ගේ ඔරොත්තු දීමේ හැකියාව ශක්තිමත් කිරීම කෙරෙහි සහය ලබා දීම සිදු කෙරේ.

මෙහිදී  2023- 2027 දක්වා  ලෝක ආහාර වැඩසටහනේ (WFP)  උපායමාර්ගික සැලැස්ම සහ ඉදිරි ක්‍රියාමාර්ග පිළිබඳ අවධානය යොමු වූ අතර විශේෂයෙන් ආහාර සුරක්ෂිතතාව සහ පෝෂණ සුරක්ෂිතතාව වෙනුවෙන් රජයේ ඉදිරි වැඩ පිළිවෙල අනුව ලෝක ආහාර වැඩසටහන (WFP) සමග  සහයෝගයෙන් කටයුතු කිරීම පිළිබඳව සාකච්ඡා ⁣කෙරිණ.

අග්‍රාමාත්‍ය අතිරේක ලේකම් සාගරිකා බෝගහවත්ත, ජ්‍යෙෂ්ඨ සහකාර ලේකම් එම්.එච්. ඒ. එම්. රිෆ්ලාන් මහත්ම මහත්මීහුද මීට සහභාගී වූහ.