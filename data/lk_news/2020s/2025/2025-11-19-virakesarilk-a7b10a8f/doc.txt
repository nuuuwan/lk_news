மிதிகமவில் விடுதியை குறிவைத்து துப்பாக்கிச் சூட்டு முயற்சி : சந்தேகநபர் கைது

மிதிகம பகுதியில் உள்ள ஒரு விடுதியொன்றை குறிவைத்து துப்பாக்கிச் சூடு நடத்த முயன்றதாக சந்தேகிக்கப்படும் சந்தேகநபர் ஒருவரை கப்புவத்தே பகுதியில் வைத்து கைது செய்துள்ளதாக  மிதிகம பொலிஸார் தெரிவித்தனர்.

கைது செய்யப்பட்ட சந்தேக நபர் தங்காலை பகுதியைச் சேர்ந்த 35 வயதுடையவர் என பொலிஸார் மேலும் தெரிவித்தனர்.

சந்தேகநபரிடமிருந்து T-56 ரக  துப்பாக்கி மற்றும் மோட்டார் சைக்கிள் ஒன்றையும் பொலிஸார் கைப்பற்றியுள்ளனர்.

மிதிகம சந்திக்கு அருகில் உள்ள விடுதி ஒன்றிற்கு துப்பாக்கிச் சூடு நடத்த கைது செய்யப்பட்ட சந்தேகநபர் வந்திருக்கலாம் என பொலிஸார் சந்தேகிக்கின்றனர். ஆனால் அந்த முயற்சி பொலிஸாரால் முறியடிக்கப்பட்டுள்ளது.

இந்த சம்பவம் குறித்து மிதிகம பொலிஸார் மேலும் விசாரணைகளை மேற்கொண்டு வருகின்றமை குறிப்பிடத்தக்கது.