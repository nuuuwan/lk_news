வரட்சியான வானிலை ; நீர் பாவனை 10 சதவீதமாக  அதிகரிப்பு

நாட்டில் நிலவும் வரட்சியான வானிலையினால் நீர் பாவனை 10 சதவீதமாக அதிகரித்துள்ளதாக தேசிய நீர் வழங்கல் மற்றும் வடிகால் அமைப்பு சபை அறிவித்துள்ளது.

பாவனை அதிகரித்தால் எதிர்வரும் நாட்களில் உயர்வான குடியிருப்பு பகுதிகளுக்கு நீர் விநியோகம் மட்டுப்படுத்தப்படலாம் என தேசிய நீர் வழங்கல் மற்றும் வடிகால் சபையின் பிரதி பொது முகாமையாளர் வஜிர திரனகம தெரிவித்துள்ளார்.

அத்தியாவசியமற்ற செயல்களுக்கு நீரைப் பயன்படுத்துவதைத் தவிர்க்கவும், பொறுப்பான மற்றும் திறமையான நீர் பயன்பாட்டைக் கடைப்பிடிக்கவும் பொதுமக்களை அவர் கோரியுள்ளார்.

நீர் பற்றாக்குறை நிலவும் பகுதிகளுக்கு குடிநீரை வழங்க நீர் இரைக்கும் வாகனங்களை அனுப்பும் திட்டங்களை தேசிய நீர் வழங்கல் மற்றும் வடிகால் சபை அறிவித்துள்ளது.