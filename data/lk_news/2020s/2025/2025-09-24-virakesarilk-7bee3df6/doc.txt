‘தாரே ஜமீன் பார்’ படம் பாராளுமன்றத்தில் திரையிடப்பட வேண்டும் – பிமல் ரத்நாயக்க

இந்தியாவின்  'தாரே ஜமீன் பார்' என்ற  திரைப்படம்  எனக்கும், எனது மனைவிக்கும் பெரும் தாக்கத்தை ஏற்படுத்தியுள்ளது. பிள்ளைகளின் தேவைகள் பற்றி  சிந்திக்க  தூண்டியுள்ளது. இந்த படத்தை பாராளுமன்ற உறுப்பினர்களுக்கு திரையிட வேண்டும் என்று சபை முதல்வரும், அமைச்சருமான பிமல் ரத்நாயக்க தெரிவித்தார்.

பாராளுமன்றத்தில் புதன்கிழமை (24) நடைபெற்ற  தண்டனைச் சட்டக்கோவை  (திருத்தச்)  சட்டமூலம் மீதான விவாதத்தில்  உரையாற்றுகையில் மேற்கண்டவாறு குறிப்பிட்டார்.

பிள்ளைகளை உடலியல் ரீதியில் தண்டித்தால் தான் அவர்கள் சிறந்த முறையில் வளர்வார்கள் என்று குறிப்பிடுவதை ஏற்க முடியாது. தற்போதைய பெற்றோர் பிள்ளைகளை உடலியல் ரீதியில் தண்டிப்பதில்லை.

இந்தியாவின் 'தாரே ஜமீன் பார் ' என்ற  படத்தை அண்மையில்  பார்த்தேன். இந்த படத்தைப் பார்த்த பிறகு, அது என்னிடமும் என் மனைவியிடமும் பெரும் தாக்கத்தை ஏற்படுத்தியது. குழந்தைகளின் தேவைகளைப் பற்றி சிந்திக்க  அந்த படம்  எங்களைத் தூண்டியது.

பிள்ளைகள் பற்றி பேசும் பாராளுமன்ற உறுப்பினர்கள்  இந்தப் படத்தைப் பார்க்க வேண்டும். இல்லையென்றால், அவர்களுக்கு அந்த படத்தை  திரையிட்டு காண்பிக்க வேண்டும்.ஆகவே இந்த படத்தை பார்க்குமாறு கேட்டுக்கொள்கிறேன் என்றார்.