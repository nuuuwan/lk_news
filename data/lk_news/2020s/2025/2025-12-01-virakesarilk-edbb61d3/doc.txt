இலங்கைக்கான அனுதாபமும் ஆதரவும் : நியூசிலாந்து வழங்கும் ஒரு மில்லியன் நியூசிலாந்து டொலர்கள் அவசர நிவாரண உதவி

டிட்வா புயல் காரணமாக இலங்கையில் ஏற்பட்ட பேரழிவின் பின்னணியில், நியூசிலாந்து அரசு தமது ஆழ்ந்த அனுதாபங்களைத் தெரிவித்துள்ளது. பாதிக்கப்பட்ட மக்களுக்கு அவசர மனிதாபிமான நிவாரண உதவிகளை வழங்குவதற்காக நியூசிலாந்து அரசு 1  மில்லியன் நியூசிலாந்து டொலர்கள்  ஒதுக்கப்பட இருப்பதாக அதிகாரப்பூர்வமாக அறிவிக்கப்பட்டுள்ளது.

இந்த நிதி, தற்போது தரையில் செயற்பட்டு வரும் ஒரு சர்வதேச மனிதாபிமான அமைப்பின் வாயிலாக வழங்கப்படவுள்ளதாக தெரிவிக்கப்பட்டுள்ளது.

நியூசிலாந்து அரசு வெளியிட்ட அறிக்கையில், இந்த உதவி மிக அவசர தேவைகளை எதிர்கொண்டு வரும் சமூகங்களுக்கானதாக இருப்பதையும், அதில் அவசர நிவாரண சேவைகள், அத்தியாவசிய பொருட்கள் மற்றும் ஆரம்ப நிலை மீட்பு நடவடிக்கைகளுக்கான ஆதரவு சேர்த்துக் கொள்ளப்படும் என்றும் கூறப்பட்டுள்ளது.

டிட்வா புயலால் இலங்கையின் பல பகுதிகளில் ஏற்பட்ட பரவலான சேதங்களை நியூசிலாந்து அரசு கவனத்தில் கொண்டு, இந்த கடினமான சூழலில் இலங்கையினருடன் தாங்கள் உள்ளதாகவும் அவர்கள் தெரிவித்துள்ளனர்.