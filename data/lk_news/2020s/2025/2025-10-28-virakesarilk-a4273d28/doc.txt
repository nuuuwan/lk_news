பூஸா சிறைச்சாலையிலிருந்து 14 தொலைபேசிகள் மீட்பு

பூஸா அதி உயர் பாதுகாப்பு சிறைச்சாலையிலிருந்து  14 தொலைபேசிகள் பொலிஸ் விசேட அதிரடிப்படை பிரிவினரால் மீட்கப்பட்டுள்ளன.

பாரிய குற்றச்செயல்களில் ஈடுபடும் குற்றவாளிகள் அடைத்து வைக்கப்பட்டுள்ள அதிஉயர் பாதுகாப்பு சிறைச்சாலையான பூஸா சிறைச்சாலையில் திங்கட்கிழமை (27) சிறைச்சாலை புலனாய்வு பிரிவு ,  சிறைச்சாலைகள் புலனாய்வு மற்றும் அவசர நிலமைகளை கையாளும் படையணி  மற்றும் பொலிஸ் விசேட அதிரடிப்படைப் பிரிவு அதிகாரிகள் ஆகியோர் இணைந்து விசேட சோதனை நடவடிக்கை ஒன்றை  முன்னெடுத்திருந்தனர்.

இதன்போது சக்திவாய்ந்த பிரபல குற்றவாளிகள் அடைத்து வைக்கப்பட்டுள்ள, சிறைக்கைதிகள் தங்கும் அறையில் இருந்து 14 கையடக்க தொலைபேசிகள் கைப்பற்றப்பட்டுள்ளன. அவற்றுள் 10 நவீன கையடக்கத் தொலைபேசிகளாவதுடன்  4  சாதாரண கையடக்கத் தொலைபேசிகளும் உள்ளடங்குவதாக சிறைச்சாலை ஊடகப்பிரிவு தெரிவித்துள்ளது.