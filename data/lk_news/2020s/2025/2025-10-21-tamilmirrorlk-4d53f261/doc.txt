21 ருஹுணுகளுக்கும் விளக்கமறியல்

கைது செய்யப்பட்ட ருஹுணு பல்கலைக்கழக விவசாய பீடத்தின் 21 மாணவர்களை மாத்தறை பிரதான நீதவான் சதுர திசாநாயக்க, இம்மாதம் 28 ஆம் திகதி வரை விளக்கமறியலில் வைக்க செவ்வாய்க்கிழமை (21) உத்தரவிட்டார்.

கம்புருபிட்டிய, மாபலானையில் அமைந்துள்ள ருஹுணு பல்கலைக்கழக விவசாய பீடத்தின் மூன்றாம் ஆண்டு மற்றும் இரண்டாம் ஆண்டு மாணவர்களின் இரு குழுக்களிடையே திங்கட்கிழமை (20) பிற்பகல் மோதல் ஏற்பட்டது.

முந்தைய நாள் நடைபெற்ற கிரிக்கெட் போட்டியின் மதிப்பெண் தொடர்பான தகராறு இதற்கு வழிவகுத்ததாக தெரிவிக்கப்படுகிறது.

மோதலில் காயமடைந்த 06 பல்கலைக்கழக மாணவர்களை கம்புருபிட்டிய ஆதார மருத்துவமனையில் சிகிச்சைக்காக அனுமதிக்க நடவடிக்கை எடுக்கப்பட்டுள்ளது.

இந்த சூழ்நிலையைக் கருத்தில் கொண்டு, பல்கலைக்கழக நிர்வாகம் விவசாய பீடத்தின் இரண்டாம் மற்றும் மூன்றாம் ஆண்டு மாணவர்களை வளாகத்திலிருந்து வெளியேற்ற நடவடிக்கை எடுத்தது.

பின்னர், இந்த மோதல் தொடர்பாக, கம்புருபிட்டிய பொலிஸார் ருஹுணு பல்கலைக்கழக விவசாய பீடத்தைச் சேர்ந்த 21 மாணவர்களை கைது செய்து  மாத்தறை நீதவான் நீதிமன்றத்தில் ஆஜர்படுத்தினர்.