ஜீ. வி. பிரகாஷ் குமார் வெளியிட்ட முனீஸ்காந்த்தின் 'மிடில் கிளாஸ்' படத்தின் மோசன் போஸ்டர்

தமிழ் சினிமாவில் நகைச்சுவை நடிகராகவும், குணச்சித்திர நடிகராகவும், ரசிகர்களிடம் பிரபலமான நடிகர் முனீஸ்காந்த் கதையின் நாயகனாக முதன்மையான வேடத்தில் நடித்திருக்கும் 'மிடில் கிளாஸ்' எனும் புதிய திரைப்படத்தின் டைட்டில் மற்றும் படத்திற்கான மோஷன் போஸ்டர் வெளியிடப்பட்டிருக்கிறது. இதனை இசையமைப்பாளரும், நட்சத்திர நடிகருமான ஜீ .வி. பிரகாஷ் குமார் அவருடைய சமூக வலைதள பக்கத்தில் வெளியிட்டு, படக்குழுவினருக்கு வாழ்த்து தெரிவித்திருக்கிறார்.

இயக்குநர் கிஷோர் முத்துராமலிங்கம் இயக்கத்தில் உருவாகி வரும் 'மிடில் கிளாஸ்' எனும் திரைப்படத்தில் முனீஸ்காந்த், விஜயலட்சுமி, குரேஷி, காளி வெங்கட், ராதா ரவி, கோடாங்கி வடிவேலு, மாளவிகா அவினாஷ் , வேல ராமமூர்த்தி உள்ளிட்ட பலர் நடித்திருக்கிறார்கள். சுதர்சன் சீனிவாசன் ஒளிப்பதிவு செய்திருக்கும் இந்த திரைப்படத்திற்கு பிரணவ் முனிராஜ் இசையமைத்திருக்கிறார். நகைச்சுவை படைப்பாக தயாராகி இருக்கும் இந்த திரைப்படத்தை ஆக்ஸஸ் ஃபிலிம் ஃபேக்டரி மற்றும் குட் ஷோ ஆகிய நிறுவனங்கள் சார்பில் தயாரிப்பாளர்கள் தேவ் மற்றும் கே. வி .துரை ஆகியோர் இணைந்து தயாரித்திருக்கிறார்கள்.

இந்த திரைப்படத்தின் அறிமுக காணொலியில்பொருளாதார நிலையில் பின் தங்கியுள்ள தமிழ் குடும்பங்களில் நாளாந்தம் நடைபெறும் பற்றாக்குறை- ஆசைகள்- தொடர்பான உரையாடல்களும், காட்சிகளும் இடம் பிடித்திருப்பதால் ரசிகர்களை வெகுவாக கவர்ந்திருக்கிறது.