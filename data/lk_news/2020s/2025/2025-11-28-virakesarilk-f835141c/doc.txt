தமிழீழ விடுதலைப் புலிகள் இந்நாட்டில் தனி இராச்சியத்தைக் கோரி போராடியவர்கள் ; யுத்தத்தில் உயிர் நீத்த தமது உறவுகளை வீடுகளில் நினைவுக் கூறலாம் - சரத் வீரசேகர

பல ஆயிரம் பேர் உயிரிழப்பதற்கு காணமான தீவிரவாதிகள் என அரசங்கத்தால் முத்திரை குத்தப்பட்ட தரப்பை நினைவுக் கூறுவதற்கு தற்போதைய அரசாங்கம் இடமளித்தமை,  அரசாங்கத்தின் இயலாமையை வெளிப்படுத்தியுள்ளது என முன்னாள் அமைச்சர் சரத் வீரசேகர தெரிவித்தார்.

மொட்டுக் கட்சி அலுவலகத்தில்  வியாழக்கிழமை  (27) ஏற்பாடு செய்யப்பட்டிருந்த ஊடகவியலாளர் சந்திப்பின் போதே அவர் இவ்வாறு குறிப்பிட்டார்.

வடக்கு கிழக்கு உள்ளிட்ட பல பகுதிகளில் சிவப்பு மற்றும் மஞ்சள் நிற கொடிகளால் அழங்கரிக்கப்பட்ட கொட்டகைகளில் மாவீரர் தின நினைவேந்தல் இடம்பெறுகின்றன.

இதை ஒரு நிகழ்வாக ஒருசில குழுக்கள் இணைந்து மேற்கொள்கின்றனர். பல ஆயிரம் பேர் உயிரிழப்பதற்கு காணமான தீவிரவாதிகள் என அரசங்கத்தால் முத்திரை குத்தப்பட்ட தரப்பை நினைவுக் கூறுவதற்கு தற்போதைய அரசாங்கம் இடமளித்தமை  அரசாங்கத்தின் இயலாமையை வெளிப்படுத்தியுள்ளது.

தமிழீழ விடுதலைப் புலிகள் இந்நாட்டில் தனி இராச்சியத்தைக் கோரி போராடியவர்கள். யுத்தத்தில் உயிர் நீத்த தமது உறவுகளை வீடுகளில் நினைவுக் கூறலாம்.

எனினும் தமிழீழ விடுதலைப் புலிகள் அமைப்பின் தலைவர் பிரபாகரன்  உயிரிழந்த தினத்தில் மாவீரர் தினம் அனுஷ்டிப்பது இந்நாட்டில் பிரிவினை வாதத்துக்கு மீள உயிர் கொடுக்கு செயலாகும்.

இவை இந்நாட்டு தமிழ் மக்களுக்கு  அவசியம் இல்லை, எனினும் பிரிவினை வாதிகள் நாட்டை பிளவுபடுத்தும் நோக்குடன் இத்தகைய செயல்களை மேற்கொள்கின்றனர்.

வெளிநாட்டில் உள்ள புலம்பெயர் தமிழர்களின் நிதி உதவியில் இந்நிகழ்வுகள் இடம்பெறுகின்றன.  யுத்தத்தின் பின்னர்  அமைப்பிலிருந்த பலருக்கு புனர்வாழ்வளிக்கப்பட்டது, தொழில் வாய்ப்புகளும் வழங்கப்பட்டன, வடக்கு பகுதி அபிவிருத்தி செய்யப்பட்டது.

யுத்தத்தின் போது பணயக்கைதிகளாக இருந்த பலர் இராணுவத்தினரின் முயற்ச்சாயல் மீட்கப்பட்டனர். தெற்கில் உள்ள மக்கள் அதிருப்தியில்  உள்ளனர்.

அரசாங்கம் இந்நிகழ்வுகள் குறித்து  பெறுப்புக் கூறுவது அவசியம். மட்டக்களப்பு வாழைச்சேனை பகுதியில் தொல்லியல் திணைக்களத்தால் நடப்பட்ட பெயர்ப் பலகை  அங்கிருந்து அகற்றப்பட்டது.

சம்பவம் தொடர்பில் கைதான நபர் தவிசாளரின் தலையீட்டில் பிணையில் வெளியே கொண்டுவரப்பட்டிருந்தார்.  உள்ளூராட்சி மன்றத் தேர்தலுக்கு முன்னர் இவ்வாறானதொரு சம்பவம் இடம்பெறவில்லை.

அரசியல் நலனுக்காக தொல்லியல் திணைக்களத்தின்  உரித்தான பூமியை பாதுகாக்க முடியாமல் உள்ளது. மட்டக்களப்பில் மாத்திரம் 528 பௌத்த மரபை பறைசாற்றும் தொல்லியல் இடங்கள்  காணப்படுகின்றன.

தெற்கில் அவ்வாறு பெயர் பலகைகள் நடப்படும் போது அம்மக்கள் எதிர்ப்புத் தெரிவிப்பதில்லை. கிழக்கில் அவை தமக்கு சொந்தமான இடங்கள் என்ற எண்ணத்துடன் செயற்படுகின்றனர் என்றார்.