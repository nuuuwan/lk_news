விறுவிறுப்பான படப்பிடிப்பில் விஜய் அண்டனியின் 'நூறு சாமி'

'பிச்சைக்காரன்' எனும் மிகப் பெரும் வெற்றி படத்திற்குப் பிறகு மீண்டும் விஜய் அண்டனி - சசி கூட்டணியில் உருவாகி வரும் 'நூறு சாமி' திரைப்படத்தின் படப்பிடிப்பு விறுவிறுப்பாக நடைபெற்று வருகிறது என படக் குழுவினர் தெரிவித்துள்ளனர்.

தமிழ் திரையுலகில் தனித்துவமான படைப்பாளியாக மிளிரும் இயக்குநர் சசி இயக்கத்தில் உருவாகி வரும் 'நூறு சாமி' எனும் திரைப்படத்தில் விஜய் அண்டனி, அஜய் திஷான், சுவாசிகா, லிஜோ மோல் ஜோஸ் உள்ளிட்ட பலர் நடிக்கிறார்கள். விஜய் அண்டனியின் இசையமைப்பில் உருவாகி வரும் இந்த திரைப்படத்தை விஜய் அண்டனி பிலிம் கொர்ப்பரேசன் நிறுவனம் தயாரித்து வருகிறது.

அடுத்த ஆண்டு மே மாதம் முதல் திகதியன்று வெளியாகும் என அறிவிக்கப்பட்டிருக்கும் இந்த திரைப்படத்தின் படப்பிடிப்பு விறுவிறுப்பாக நடைபெற்று வருகிறது என படக் குழுவினர் பிரத்யேக புகைப்படங்களை வெளியிட்டு மகிழ்ச்சியுடன் பகிர்ந்து கொண்டுள்ளனர். மேலும் இந்த படப்பிடிப்பில் சுவாசிகா - அஜய் திஷான் ஆகியோர் பங்கு பற்றி வருவதாகவும் படக்குழுவினர் தெரிவித்துள்ளனர்.