“தவறு என்னுடையது அல்ல..." : பெண்கள் தமக்குத் தாமே வலுப்பெற்று, வளம் பெறவேண்டும் - உள மருத்துவ நிபுணர் எஸ்.சிவதாஸ்

“பாதிக்கப்பட்டவள்" என்று காலகாலமாக சமூகத்தில் சொல்லப்பட்டு வருகிறது. உண்மையில், அவள் “பாதிக்கப்பட்டவள்" அல்ல. ஏன் பாதிக்கப்படவேண்டும்? தவறு செய்த குற்றவாளி ஒருவன் இருக்க, செய்யாத தவறுக்கு தன்னைத் தானே ஏன் வருத்திக்கொள்ளவேண்டும்?" என மனப்போராட்டங்களில் சிக்கித் தவிக்கும் பெண்களையும் அவர்கள் சார்ந்திருக்கும் சமூகத்தையும் நோக்கி கேள்வி எழுப்புகிறார் யாழ்ப்பாணம் போதனா வைத்தியசாலையின் உள மருத்துவ நிபுணர் எஸ்.சிவதாஸ்.