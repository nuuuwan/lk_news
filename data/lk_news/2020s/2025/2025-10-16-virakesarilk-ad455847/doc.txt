நடிகர் ஸ்ரீராம் கார்த்திக் நடிக்கும் 'மெசன்ஜர் 'படத்தின் முன்னோட்டம் வெளியீடு

'கன்னி மாடம்' படத்தின் மூலம் ரசிகர்களிடம் பிரபலமான நடிகர் ஸ்ரீராம் கார்த்திக் கதையின் நாயகனாக நடித்திருக்கும் 'மெசன்ஜர்' எனும் திரைப்படத்தின் முன்னோட்டம் வெளியிடப்பட்டிருக்கிறது.

அறிமுக இயக்குநர் ரமேஷ் இலங்காமணி இயக்கத்தில் உருவாகியுள்ள 'மெசன்ஜர்' எனும் திரைப்படத்தில் ஸ்ரீராம் கார்த்திக் , மனிஷா ஜஸ்னானி, பாத்திமா நஹும், லிவிங்ஸ்டன் ,ஜீவா ரவி, கூல் சுரேஷ், பிரசாந்த், பிரியதர்ஷினி ராஜ்குமார் உள்ளிட்ட பலர் நடித்திருக்கிறார்கள்.

ஆர். பாலகணேசன் ஒளிப்பதிவு செய்திருக்கும் இந்த திரைப்படத்திற்கு எம். அபூபக்கர் இசையமைத்திருக்கிறார். ஹாரர் திரில்லராக தயாராகி இருக்கும் இந்த திரைப்படத்தை பி வி கே ஃபிலிம் ஃபேக்டரி நிறுவனம் சார்பில் தயாரிப்பாளர் பி. விஜயன் தயாரித்திருக்கிறார்.

எதிர்வரும் 31 ஆம் திகதியன்று உலகம் முழுவதும் படமாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தின் முன்னோட்டம் வெளியிடப்பட்டிருக்கிறது.

இந்த முன்னோட்டத்தில் சமூக வலைதளம் மூலமாக அறிமுகமாகி காதலித்த காதலர்களுக்கிடையே ஏற்படும் சம்பவங்கள் ஹாரர் திரில்லராக இடம் பிடித்திருப்பதால் ரசிகர்களை கவர்ந்திருக்கிறது.