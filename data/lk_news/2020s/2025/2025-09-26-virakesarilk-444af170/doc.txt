திஸ்ஸமஹாராமவில் துப்பாக்கிச் சூடு – ஒருவர் பலி

திஸ்ஸமஹாராம சந்துங்கம பிரதேசத்தில் கடந்த வெள்ளிக்கிழமை (26) இடம்பெற்ற துப்பாக்கிச் சூட்டில் 58 வயதான நபர் ஒருவர் உயிரிழந்துள்ளார்.

மோட்டார் சைக்கிளில் வந்த தாக்குதல்காரர்,  துப்பாக்கியால் சூடு நடத்திவிட்டு தப்பிச் சென்றதாக பொலிஸார் தெரிவித்துள்ளனர்.

பொலிஸ் விசாரணைகளின் போது, உயிரிழந்தவரின் மகனின் மனைவியுடன் சந்தேக நபருக்கு இருந்த உறவின் காரணமாகவே இச்சம்பவம் நிகழ்ந்திருக்கலாம் என ஆரம்பக் கட்ட விசாரணைகளில் தெரியவந்துள்ளது.

சம்பவத்துடன் தொடர்புடைய சந்தேக நபரை கைது செய்வதற்கான தீவிர விசாரணைகள் திஸ்ஸமஹாராம பொலிஸாரால் முன்னெடுக்கப்படுகின்றன.