பதுளை மாவட்டத்தில் 11 வீடுகள் முழுமையாக சேதம்

பதுளை மாவட்டத்தில் தொடரும் கடும் மழையின் காரணமாக ஏற்பட்ட மண்சரிவு மற்றும் நிலம் தாழிறங்குதல் போன்ற அனர்த்தங்களினால் 11வீடுகள் முழுமையாக சேதமடைந்துள்ளதுடன், 170 வீடுகள் பகுதியளவில் சேதமடைந்துள்ளன.

அத்தோடு அனர்த்தத்திற்கு முகம் கொடுத்த 11 பேர் மாவட்ட வைத்தியசாலைகளில் சிகிச்சைப் பெற்று வருவதாக மாவட்ட அனர்த்த முகாமைத்துவ நிலையம் தெரிவித்துள்ளது.

பிரதான நகரங்களில் இருந்து மண்சரிவு அனர்த்தம் காரணமாக பாதிப்படைந்துள்ள வீதிகளில் பொது போக்குவரத்து தடைப்பட்டுள்ளதுதன் காரணமாக பயணிகள் அசெளகரியங்களுக்கு உள்ளாகியுள்ளனர்.

கடும் மழை காரணமாக பல்வேறு பகுதிகளில் மின்சார விநியோகமும் தடைப்பட்டுள்ளது. மாவட்டத்தில் கடும் குளிரான காலநிலை நிலவி வருகிறது.