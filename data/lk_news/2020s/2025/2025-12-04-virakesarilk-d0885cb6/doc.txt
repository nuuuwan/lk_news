முன்னெச்சரிக்கை அறிவிப்பு கூறப்படும்போது ஆதாரம் காட்டுங்கள் – எதிர்க்கட்சிக்கு சவால் விடுக்கும் அமைச்சர் நளிந்த ஜயதிஸ்ஸ

அனர்த்தத்துக்கு உள்ளாகி மக்கள் உயிருக்கு போராக் கொண்டிருக்கையில், மீட்பு பணியினர் உயிர்களை காப்பாற்ற போராடிக் கொண்டிருக்கையில் எதிர்க்கட்சியின் உறுப்பினர்கள் இந்த அனர்த்தம் பற்றி நவம்பர் 12 ஆம் திகதி முன்கூட்டியதாகவே அறிவிக்கப்பட்டது, அரசாங்கம் அதனை கவனத்திற் கொள்ளவில்லை என்று குறிப்பிட்டுக் கொள்கிறார்கள். வானிலை ஆராய்ச்சி நிறுவனம் உட்பட ஏதேனும் அரச நிறுவனங்கள் நவம்பர் 12 ஆம்  முன்னெச்சரிக்கை அறிக்கை எதனையும் வெளியிட்டிருந்தால் எதிர்க்கட்சியின் உறுப்பினர்கள் எவரேனும் அதனை சபைக்கு சமர்ப்பிக்கலாம் என சுகாதார அமைச்சர் நளிந்த ஜயதிஸ்ஸ தெரிவித்தார்.

பாராளுமன்றத்தில் புதன்கிழமை (3) நடைபெற்ற 2026 வரவு செலவுத் திட்டத்தின்  பெருந்தோட்டத்துறை, சமூக உட்கட்டமைப்பு அமைச்சு,  வர்த்தகம் மற்றும் உணவு  பாதுகாப்பு அமைச்சு மற்றும் நிதி , திட்டமிடல் மற்றும் பொருளாதார  அபிவிருத்தி அமைச்சு ஆகிய  அமைச்சுகளுக்கான  நிதி ஒதுக்கீடு மீதான குழுநிலை விவாதத்தில் உரையாற்றும் போது மேற்கண்டவாறு குறிப்பிட்டார்.

சுனாமியை காட்டிலும் மிக மோசமான  இழப்பை நாடு தற்போது எதிர்கொண்டுள்ளது. பாரிய போராட்டத்துக்கு பின்னர் நாடு தற்போது சற்று இயல்பு நிலைக்கு திரும்பியுள்ளது. இலங்கையின் தற்போதைய நிலைவரம் குறித்து ஐக்கிய நாடுகள் சபை விசேட அறிக்கை வெளியிட்டுள்ளது. அரசாங்கம் ஏதும் செய்யவில்லை  என்று அரசியல் இலாபம் தேடும் எதிர்க்கட்சியினர் இந்த அறிக்கையை  பார்க்குமாறு கேட்டுக்கொள்கிறேன்.

அனர்த்தத்துக்கு உள்ளாகி மக்கள் உயிருக்கு போராக் கொண்டிருக்கையில், மீட்புப்பணியினர் உயிர்களை காப்பாற்ற போராடிக் கொண்டிருக்கையில் எதிர்க்கட்சியின் உறுப்பினர்கள் இந்த அனர்த்தம் பற்றி நவம்பர் 12 ஆம் திகதி முன்கூட்டியதாகவே அறிவிக்கப்பட்டது,அரசாங்கம் அதனை கவனத்திற் கொள்ளவில்லை என்று குறிப்பிட்டுக் கொள்கிறார்கள்.

வானிலை ஆராய்ச்சி நிறுவனம் உட்பட ஏதேனும் அரச நிறுவனங்கள் நவம்பர் 12 ஆம்  முன்னெச்சரிக்கை அறிக்கை எதனையும் வெளியிட்டிருந்தால் எதிர்க்கட்சியின் உறுப்பினர்கள் எவரேனும் அதனை சபைக்கு சமர்ப்பிக்கலாம்.வானிலை ஆராய்ச்சி நிலையத்திடமோ அல்லது அரசாங்கத்திடமோ இல்லாத உத்தியோகபூர்வ அறிக்கையை எதிர்க்கட்சித் தலைவர் சஜித் பிரேமதாசவோ, நாமல் ராஜபக்ஷவோ அல்லது தயாசிறி ஜயசேகரவோ  பகிரங்கப்படுத்தலாம்.மக்களும் உண்மையை  விளங்கிக் கொள்ளலாம்.

காலநிலை அவதானிப்பு மத்திய நிலையம் நவம்பர் மாதம் 12 ஆம் திகதி வரை  மழையுடனான காலநிலை, இடயுடனான காலநிலை, அவ்வப்போது காலநிலை ஏன்றே  அறிக்கை வெளியிட்டுள்ளது. நவம்பர் 6 ஆம் திகதி தாக் 75  முதல் 100 மில்லிமீற்றர் அளவில் கடுமையான மழை பெய்யக்கூடும் என்று குறிப்பிட்டுள்ளது. இவர்கள் குறிப்பிடுவதை போன்று வானிலை ஆராய்ச்சி நிலையம் எவ்வித அறிக்கைகளையும் உத்தியோகபூர்வமாக வெளியிடவில்லை.

ஒரு ஊடகம் அப்படி குறிப்பிட்டதாக  தெரிவித்துக் கொண்டு எதிர்க்கட்சியினர் அரசியல் செய்கிறார்கள். ஆகவே நவம்பர் 12 ஆம் திகதி அறிவுறுத்தப்பட்டதாக எதிர்க்கட்சியினர் குறிப்பிடுவது அடிப்படையற்றது.எதிர்க்கட்சியின் ஒருசில உறுப்பினர்களின் கருத்துக்கள் வெறுக்கத்தக்கது என்றார்.