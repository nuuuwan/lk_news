அனர்த்தத்தால் பாதிக்கப்பட்ட ஆரம்பகால குழந்தைப் பருவ மேம்பாட்டு மையங்களை புனரமைக்க திட்டம்

நாட்டில் அண்மையில் ஏற்பட்ட அனர்த்தத்தால் பாதிக்கப்பட்ட ஆரம்பகால குழந்தைப் பருவ மேம்பாட்டு  மையங்களை விரைவாக புனரமைப்பதற்கான ஒரு திட்டத்தைத் ஆரம்பிப்பதாக  பெண்கள் மற்றும் குழந்தைகள் விவகார அமைச்சு தெரிவித்துள்ளது.

அனர்ததம் காரணமாக 784 ஆரம்பகால குழந்தைப் பருவ மேம்பாட்டு மையங்கள் சேதமடைந்ததாகவும், அவற்றில் 78 மையங்கள் முற்றிலுமாக அழிக்கப்பட்டதாகவும் அமைச்சு தெரிவித்துள்ளது.

சேதமடைந்த மையங்களில் புத்தளம் மாவட்டத்தில் 127 மையங்களும், கம்பஹா மாவட்டத்தில் 68 மையங்களும், முல்லைத்தீவு மாவட்டத்தில் 63 மையங்களும், மன்னார் மாவட்டத்தில் 48 மையங்களும் அடங்கும்.

இதற்கிடையில், அனர்த்த நிலைமை  காரணமாக மூடப்பட்டிருந்த ஆரம்பகால குழந்தைப் பருவ மேம்பாட்டு மையங்களை  செவ்வாய்க்கிழமை (16)  மீண்டும் திறக்குமாறு பெண்கள் மற்றும் குழந்தைகள் விவகார அமைச்சு அறிவுறுத்தியுள்ளது.