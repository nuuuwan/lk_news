தெலுங்கு நடிகர் பாலகிருஷ்ணா நடிக்கும் 'அகண்டா 2 -தாண்டவம்' படத்தின் புதிய வெளியீட்டு திகதி அறிவிப்பு

தெலுங்கு திரையுலகில் முன்னணி நட்சத்திர நடிகரான பாலகிருஷ்ணா கதாநாயகனாக - அதிரடியான எக்சன் வேடத்தில் நடித்திருக்கும் 'அகண்டா 2 - தாண்டவம்' எனும் திரைப்படம் எதிர்வரும் டிசம்பர் மாதம் வெளியாகும் என படக் குழுவினர் தெரிவித்துள்ளனர்.

இயக்குநர் போயபட்டி ஸ்ரீனு இயக்கத்தில் உருவாகி வரும் 'அகண்டா 2 -தாண்டவம்' எனும் திரைப்படத்தில் பாலகிருஷ்ணா, சம்யுக்தா, ஆதி, ஹர்ஷாலி மல்ஹோத்ரா உள்ளிட்ட பலர் நடிக்கிறார்கள். சி. ராம் பிரசாத் மற்றும் சந்தோஷ் ஆகியோர் இணைந்து ஒளிப்பதிவு செய்திருக்கும் இந்த திரைப்படத்திற்கு எஸ். தமன் இசையமைத்திருக்கிறார். புராண கதையுடன் கூடிய அதிரடி எக்சன் படமாக உருவாகி இருக்கும் இந்த திரைப்படத்தை 14 ரீல்ஸ் பிளஸ் எனும் நிறுவனம் சார்பில் தயாரிப்பாளர்கள் ராம் அச்சந்தா மற்றும் கோபி அச்சந்தா ஆகியோர் இணைந்து தயாரித்திருக்கிறார்கள். இந்த திரைப்படத்தை நந்தமூரி எம். தேஜஸ்வினி வழங்குகிறார்.

இப்படத்தின் வெளியீட்டு திகதி ஏற்கெனவே அறிவிக்கப்பட்டது. திட்டமிட்ட திகதியில் வி எஃப் எக்ஸ் காட்சிகள் நிறைவு பெறாததால்... ரசிகர்களுக்கு ஆச்சரியமூட்டும் அனுபவத்தை வழங்குவதற்காக நேர்த்தியாக படக் குழுவினர் உழைத்தனர். அதனால் வெளியீட்டு திகதி மாற்றி அமைக்கப்பட்டது. இந்நிலையில் இந்தத் திரைப்படம் எதிர்வரும் டிசம்பர் மாதம் ஐந்தாம் திகதியன்று உலகம் முழுவதும் பட மாளிகையில் தமிழ், தெலுங்கு, இந்தி ஆகிய மொழிகளில் வெளியாகும் என அறிவிக்கப்பட்டிருக்கிறது.