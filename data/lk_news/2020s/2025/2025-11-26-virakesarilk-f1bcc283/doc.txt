விமான நிலையத்தில் வெளிநாட்டு சிகரெட்டுகளுடன் 03 பேர் கைது!

கட்டுநாயக்க விமான நிலையத்தில் வெளிநாட்டு சிகரெட்டுகளை சட்டவிரோதமாக கொண்டு வந்த மூன்று பயணிகள் விமான நிலைய பொலிஸ் அதிகாரிகள் குழுவினரால் கைது செய்யப்பட்டுள்ளனர்.

கைது செய்யப்பட்டவர்கள் அளுத்கம, எட்டியாந்தோட்டை மற்றும் மாவனெல்ல பகுதிகளைச் சேர்ந்த வர்த்தகர் என தெரியவந்துள்ளது.

சந்தேகநபர்கள் நேற்று செவ்வாய்க்கிழமை (25) 01.00 மணிக்கு  EK-648 எமிரேட்ஸ் விமானமான மூலம் டுபாயிலிருந்து கட்டுநாயக்க விமான நிலையத்திற்கு வந்திருந்தனர்.

இவர்கள் பயணப்பையில் மறைத்து வைத்திருந்த 1 கோடியே 78 இலட்சத்து 50 ஆயிரம்  ரூபாய் மதிப்புடைய 119,000 "பிளாட்டினம்" சிகரெட்டுகள் அடங்கிய 595 கார்டூன்கள்  கைப்பறற்ப்பட்டுள்ளன.

கைது செய்யப்பட்ட மூவரும் நீர்கொழும்பு நீதவான் நீதிமன்றத்தில் ஆஜர்படுத்தப்பட்டதோடு, மேலும் மூவருக்கும் தலா  03 இலட்சம் ரூபா முதல் 09 இலட்சம் ரூபா அபராதம் செலுத்த உத்தரவிடப்பட்டது.