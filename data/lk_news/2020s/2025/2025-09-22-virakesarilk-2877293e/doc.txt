இலங்கையில்  ஐசிசி மகளிர் உலகக் கிண்ணம்

ஐசிசி மகளிர் உலகக் கிண்ண கிரிக்கெட் போட்டியில் பங்குபற்றும் நாடுகளில் வலம் வந்த உலகக் கிண்ணம் இன்றைய தினம் கொழும்பு ஆர். பிரேமதாச சர்வதேச கிரிக்கெட் விளையாட்டரங்கில் காட்சிப்படுத்தப்பட்டது.

இலங்கை அணித் தலைவி சமரி அத்தபத்துவினால் உலகக் கிண்ணம் மைதானத்திற்கு கொண்டு செல்லப்பட்டு காட்சிபடுத்தப்பட்டது.

இந்த வைபவத்தில் சமரி அத்தபத்துவுடன் டெஸ்ட் அணித் தலைவர் தனஞ்சய டி சில்வா, முன்னாள் அணித் தலைவர் தினேஷ் சந்திமால், வேகப்பந்துவீச்சாளர் விஷ்வா பெர்னாண்டோ, மகளிர் அணியின் உதவித் தலைவி ஹர்ஷித்தா சமரவிக்ரம, வீராங்கனை நிலக்ஷிக்கா டி சில்வா ஆகியோர் கலந்து சிறப்பித்தனர்.

ஐசிசி மகளிர் உலகக் கிண்ணம் தாமரை கோபுரத்தில் நாளை செவ்வாய்க்கிழமை பிற்பகல் 4.00 மணியிலிருந்து இரவு 8.00 மணிவரை பொது மக்களின் பார்வைக்கு வைக்கப்படும்.

கொழும்பிலுள்ள பெண்கள் பாடசாலை ஒன்றில் 25ஆம் திகதி புதன்கிழமை ஐசிசி மகளிர் உலகக் கிண்ணம் காட்சிக்கு வைக்கப்படும்.