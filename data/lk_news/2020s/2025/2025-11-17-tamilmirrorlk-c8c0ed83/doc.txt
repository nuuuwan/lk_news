கொட்டாஞ்சேனை கொலை தொடர்பில் பெண் கைது

கொட்டாஞ்சேனை பகுதியில் அண்மையில் ஒருவர் சுட்டுக் கொல்லப்பட்ட சம்பவம் தொடர்பாக பெண் ஒருவரை பொலிஸார் கைது செய்துள்ளனர்.

கடந்த 7 ஆம் திகதி நடந்த கொலை சம்பவம்  தொடர்பாக கொழும்பு மாவட்ட குற்றப்பிரிவு மேற்கொண்ட மேலதிக விசாரணைகளின் போது, ​​குறித்த பெண் கைது செய்யப்பட்டார்.

சந்தேக நபர் இந்தக் குற்றத்தைச் செய்ய வெளிநாட்டில் இருந்த ஒரு குற்றக் கும்பலைத் தொடர்பு கொண்டு, குற்றவாளிகளுக்கு ஒரு காரையும், கொலை செய்யப்பட்ட நபர் தொடர்பில் தகவல்களையும் வழங்கியதாக தெரியவந்துள்ளது.

அதன்படி, நடத்தப்பட்ட மேலதிக விசாரணைகளின் அடிப்படையில், குறித்த சந்தேக நபர் பொலிஸாரால் கைது செய்யப்பட்டார்.