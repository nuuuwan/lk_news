தான்யா ரவிச்சந்திரன்-  டேனியல் பாலாஜி இணைந்து மிரட்டி இருக்கும்' BP 180' படத்தின் முன்னோட்டம் வெளியீடு

நடிகர் டேனியல் பாலாஜி கதையின் நாயகனாக  அவரது  உயிர் பிரிவதற்கு முன் கடைசியாக நடித்த  'B P 180' எனும் திரைப்படத்தின் முன்னோட்டம் வெளியிடப்பட்டிருக்கிறது.

இயக்குநர் ஜே பி இயக்கத்தில் உருவாகியுள்ள 'BP 180 'எனும் திரைப்படத்தில் டேனியல் பாலாஜி, தான்யா ரவிச்சந்திரன், கே. பாக்யராஜ், அருள்தாஸ், இயக்குநரும், நடிகருமான தமிழ் உள்ளிட்ட பலர் நடித்திருக்கிறார்கள்.

ராமலிங்கம் ஒளிப்பதிவு செய்திருக்கும் இந்த திரைப்படத்திற்கு ஜிப்ரான் வைபோதா இசையமைத்திருக்கிறார். எக்சன் என்டர்டெய்னராக தயாராகி இருக்கும் இந்த திரைப்படத்தை ரேடியன்ட்  இன்டர்நேஷனல் ஃபிலிம்ஸ் மற்றும் அதுல் இந்தியா மூவிஸ் ஆகிய நிறுவனங்கள் இணைந்து தயாரித்திருக்கிறது. இந்த திரைப்படத்தை உத்ரா புரொடக்ஷன்ஸ் நிறுவனம் வழங்குகிறது.

எதிர்வரும் 28 ஆம் திகதியன்று உலகம் முழுவதும் படமாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தின் முன்னோட்டம் வெளியிடப்பட்டிருக்கிறது.

இதில் இடம் பிடித்திருக்கும் காட்சிகள் எக்சன் - எமோஷன் ஆகிய உணர்வுகளின் தொகுப்பாக அமைந்திருப்பதால் ... ரசிகர்களிடத்தில் படத்தைப் பற்றிய எதிர்பார்ப்பு உருவாகி இருக்கிறது.