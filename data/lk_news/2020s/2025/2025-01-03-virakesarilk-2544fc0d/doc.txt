களுத்துறையில் போதைப்பொருட்களுடன் இருவர் கைது !

களுத்துறை தெற்கு பொலிஸ் பிரிவுக்குட்பட்ட உக்வத்தை அதிவேக வீதிப் பாலத்திற்கு அருகில் நேற்று வியாழக்கிழமை  (02) களுத்துறை பிரதேச குற்றப் புலனாய்வுப் பிரிவின் அதிகாரிகளினால் மேற்கொள்ளப்பட்ட சுற்றிவளைப்பில்  ஐஸ் போதைப்பொருள் மற்றும் ஹெரோயின் போதைப்பொருளுடன் இருவர் கைது செய்யப்பட்டுள்ளதாக பொலிஸார் தெரிவித்துள்ளனர்.

களுத்துறை தெற்கு பகுதியைச் சேர்ந்த  33 வயதுடைய பெண்ணொருவரும்  24 வயதுடைய ஆணொருவரும் கைது செய்யப்பட்டுள்ளனர்.

சந்தேகநபர்களிடமிருந்து 52 கிராம் 850 மில்லி கிராம்  ஐஸ் போதைப்பொருள் மற்றும் 05 கிராம் 950 மில்லி கிராம் ஹெரோயின் போதைப்பொருள் கைப்பற்றப்பட்டுள்ளது.

மோட்டார் சைக்கிளில் சந்தேகத்திற்கிடமான முறையில் குறித்த  சந்தேக நபர்கள் இருவரும் பயணித்த போது மோட்டார் சைக்கிளுடன் கைது செய்யப்பட்டு களுத்துறை தெற்கு பொலிஸ் நிலையத்தில் ஆஜர்படுத்தப்பட்டுள்ளனர்.

பொலிஸார் மேற்கொண்ட விசாரணையில், சந்தேகநபர்கள் இருவரும் குற்றச்செயல் புரியும்  ஒருவருடன் இணைந்து  போதைப்பொருள் கடத்தலில் ஈடுபட்டுள்ளதாக தெரியவந்துள்ளது.

மேலும், களுத்துறை தெற்கு பொலிஸார் குறித்த சம்பவம் தொடர்பில்  மேலதிக விசாரணைகளை மேற்கொண்டு வருகின்றனர்.