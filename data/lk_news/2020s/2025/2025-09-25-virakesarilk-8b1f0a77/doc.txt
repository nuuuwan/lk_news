தங்காலையில் ஐஸ் போதைப்பொருள் மீட்பு ; நெருக்கடியில் மகிந்த – நாமல்

தங்காலை பிரதேசம் மகிந்த குடும்பத்தினரின் சொந்த இடமாகும். இங்கு ராஜபக்ச குடும்பத்தினருக்கு தெரியாமல் ஒரு புல்லைக் கூட எவராலும் பறிக்க முடியாது. மகிந்த ஜனாதிபதியாக இருந்த போது அவரின் புதல்வர்களான நாமல், யோசித்த,ரோகித்த ஆகியோரின் அதிகாரத்துக்குள் இப்பிரதேசம் இருந்தது. தமது இஷ்டப்படி இங்கு சகலவற்றையும் அனுபவித்து வந்த மகிந்தவின்  புதல்வர்கள், யார் என்ன புதிய வியாபாரத்தை ஆரம்பித்தாலும் அதில் தமக்கு ஒரு பங்கை பெற்றே தீருவர் என்ற கதைகளும் அப்போது பிரசித்தம்.  அதே போன்று பஸில் ராஜபக்சவும் தங்காலையில் தனது அதிகாரத்தை நிலைநிறுத்தியிருந்தார். இவ்வாறு இருக்கும் போது குறித்த தங்காலை பகுதியே தமக்கு பாதுகாப்பானது என பாதாள உலக கோஷ்டியினரும் போதை பொருள் வியாபாரிகளும் முடிவு செய்தமை அதிசயமல்ல