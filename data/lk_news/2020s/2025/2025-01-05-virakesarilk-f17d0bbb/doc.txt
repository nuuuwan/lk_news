மீன்பிடிக் கப்பல் மூலம் இலங்கைக்கு போதைப்பொருள் கொண்டுவரப்பட்ட சம்பவம் - இருவர் கைது!

மீன்பிடிக் கப்பல் மூலம் இலங்கைக்கு போதைப்பொருள் கொண்டுவரப்பட்டமை தொடர்பில் பொலிஸ் போதைப்பொருள் ஒழிப்புப் பணியகத்தின் பணிப்பாளர் சிரேஷ்ட பொலிஸ் அத்தியட்சகர் ஹேமல் பிரசாந்தவின் பணிப்புரையின் பேரில் கடந்த ஒக்டோபர் மாதம் 31ஆம் திகதி விசாரணைகள் ஆரம்பிக்கப்பட்டுள்ளன.

அந்த விசாரணைகளின் பின்னர், மீன்பிடி கப்பலின் உரிமையாளரிடம் மேற்கொள்ளப்பட்ட மேலதிக விசாரணைகளில் இச்சந்தேக நபரால் வீட்டில் மறைத்து வைக்கப்பட்டிருந்த வெளிநாட்டில் தயாரிக்கப்பட்ட மைக்ரோ ரக கைத்துப்பாக்கி, துப்பாக்கியின் மகசீன் மற்றும் 04 தோட்டாக்கள் ஆகியவற்றை பொலிஸார் அண்மையில் கைப்பற்றியுள்ளனர்.

இதேவேளை, அவருக்கு துப்பாக்கியை வழங்கியதாக சந்தேகிக்கப்படும் மற்றுமொரு நபரும் ஹிக்கடுவ பிரதேசத்தில் உள்ள பொலிஸ் போதைப்பொருள் ஒழிப்புப் பணியக அதிகாரிகளால் கைது செய்யப்பட்டுள்ளார்.

கைது செய்யப்பட்ட சந்தேக நபர்கள் 30 மற்றும் 33 வயதுடைய வெரல்லான மற்றும் கிந்தோட்ட பிரதேசங்களை சேர்ந்தவர்கள் ஆவர்.

இது தொடர்பான மேலதிக விசாரணைகளை பொலிஸ் போதைப்பொருள் தடுப்புப் பிரிவினர் மேற்கொண்டு வருகின்றனர்.