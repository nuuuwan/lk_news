நகைச்சுவையுடன் கூடிய காதல் கதையில் இணையும் கவின் - பிரியங்கா மோகன் ஜோடி

'டாடா' படத்தின் வணிக ரீதியான வெற்றிக்குப் பிறகு தமிழ் திரையுலகின் நம்பிக்கை நட்சத்திரமாக உயர்ந்து வரும் நடிகர் கவின் கதையின் நாயகனாக நடிக்கும் பெயரிடப்படாத புதிய திரைப்படத்தின் தொடக்க விழா சென்னையில் சிறப்பாக நடைபெற்றது.

இயக்குநர் கென் ராய்சன் இயக்கத்தில் உருவாகும் பெயரிடப்படாத புதிய திரைப்படத்தில் கவின்-  பிரியங்கா மோகன் ஆகியோர் முதன்மையான வேடங்களில் நடிக்கிறார்கள். அதீத கற்பனை+  நகைச்சுவை+  காதல் எனும் ரசனையான கலவையில் உருவாகும் இந்த திரைப்படத்தை  திங்க் ஸ்டுடியோஸ் நிறுவனம் சார்பில் தயாரிப்பாளர் ஸ்வரூப் ரெட்டி தயாரிக்கிறார்.

இப்படத்தின் படப்பிடிப்பு இந்த ஆண்டின் இறுதியில் தொடங்கும் என்றும், படத்தில் பணியாற்றும் ஏனைய நடிகர் நடிகைகள் மற்றும் தொழில்நுட்ப கலைஞர்கள் குறித்த விபரங்கள் அதிகாரப்பூர்வமாக விரைவில் வெளியிடப்படும் என்றும் படக்குழுவினர் தெரிவித்துள்ளனர்.