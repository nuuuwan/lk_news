දඹුල්ලේ සතිපොළේ කඩකාමරයක් ගිනිගෙන දැවෙයි

දඹුල්ල මහනගර සභාවට අයත් දඹුල්ල සතිපොළ භූමියේ කඩ කාමරයක් තුළ අද (18) අලුයම ගින්නක් හට ගෙන තිබුණි.

දඹුල්ල නගර සභාවේ සේවකයෙකු අලුයම සේවයට වාර්තා කරන අවස්ථාවේ දී ගින්න දැක වහාම ගිනිනිවන ඒකකය දැනුවත් කිරීමෙන් පසුව ගින්න මැඩපැවැත්වීමට හැකිව තිබේ.

ගින්නට හේතුව මෙතෙක් අනාවරණය වී නොමැති අතර ගින්න හටගත් කඩ කාමරය තුළ දඹුල්ල මහනගර සභාව මඟින් පොලිතින් තොග ගබඩාකොට තිබුණු බව ද එම සියලූම පොලිතින් සහ අනෙකුත් ද්‍රව්‍ය විනාශ වී තිබී ඇති බවට ද වාර්තාවේ සඳහන්ය.

දඹුල්ල නගර සභාවේ නගරාධිපති වසන්ත කේ. රාජමන්ත්‍රී මහතා පවසා ඇත්තේ, ගින්න පැතිර ගියේ නම් දඹුල්ල සතිපොළ භූමියේ යාබඳව විශාල කඩ කාමර ප්‍රමාණයක් සහ එහි පදිංචිකරුවන්ද අනතුරකට ලක්වීමේ අවදානමක් පැවති බවයි.