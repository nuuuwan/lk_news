19 வயதுக்குட்பட்ட இலங்கை பெண்கள் அணிக்கு மனுதி தலைவி: அணியில் கிழக்கு மாகாண வீராங்கனை விமோக்ஷா

இலங்கைக்கு கிரிக்கெட் விஜயம் செய்துள்ள மலேசிய பெண்கள்  அணிக்கு எதிராக நடைபெறவுள்ள 5 போட்டிகள் கொண்ட ரி20 கிரிக்கெட் தொடரை முன்னிட்டு மனுதி நாணயக்கார தலைமையிலான 19 வயதுக்குட்பட்ட இலங்கை குழாம் பெயரிடப்பட்டுள்ளது.

இலங்கை குழாத்தில் திருகோணமலை, கந்தளாய், அம்பாறை உஹன, மொணராகலை ஆகிய பிரதேச பாடசாலைகளைச் சேர்ந்த வீராங்கனைகள் இடம்பெறுகின்றனர்.

19 வயதுக்குட்பட்ட இலங்கை அணிக்கும் மலேசிய தேசிய அணிக்கும் இடையிலான  ரி20 கிரிக்கெட் போட்டிகள்  கொழும்பில் நவம்பர் 2, 3, 5, 7, 10ஆம் திகதிகளில் நடைபெறும்.

மனுதி நாணயக்கார (மொறட்டுவை, பிறின்சஸ் ஒவ் வேல்ஸ் கல்லூரி), சஞ்சனா காவிந்தி, ஹிருணி ஹன்சிக்கா, நேத்தாங்கி இசுராஞ்சலி, சஷினி கிம்ஹானி, ரஷ்மி நேத்ராஞ்சலி (ஐவரும் ரத்கமை, தேவபத்திராஜா கல்லூரி), விமோக்ஷா பாலசூரிய (திருகோணமலை சிங்கள வித்தியாலயம்), ரஷ்மிக்கா செவ்வந்தி (மாத்தறை அனுர கல்லூரி), அசேனி தலகுனே (கண்டி மஹநாம பெண்கள் பாடசாலை), ப்ரமுதி நெத்சரா (அம்பாறை உஹன தேசிய கல்லூரி), தனோத்யா செவ்மினி (ஆனமடுவ மத்திய கல்லூரி), சமுதி ப்ரபோதா (மொணராகலை பஞ்ஞானந்த கல்லூரி), லிமன்சா திலக்கரட்ன (அவுஸ்திரேலிய கல்லூரி), ரிஸ்மி சஞ்சனா (மாத்தறை அனுரா கல்லூரி), மிதாலி அயோத்யா (கந்தளாய் ரஜஎல மகா வித்தியாலயம்)