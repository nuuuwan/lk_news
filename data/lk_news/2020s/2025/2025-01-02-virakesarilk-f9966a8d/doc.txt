கடற்படைப் புதிய தளபதியுடன்  பாதுகாப்பு பிரதி அமைச்சர் சந்திப்பு

கடற்படையின் புதிய தளபதியான வைஸ் அட்மிரல் காஞ்சன பனாகொடக்கும் பாதுகாப்பு பிரதி அமைச்சர் மேஜர் ஜெனரல் அருண ஜெயசேகரவுக்கும் இடையில் சந்திப்பொன்று நடைபெற்றுள்ளது.

இச் சந்திப்பு பாதுகாப்பு அமைச்சின் அலுவலகத்தில் நடைபெற்றிருந்ததோடு, கடற்படைத் தளபதியாக பனாகொட நியமிக்கப்பட்டதன் பின்னர் நடைபெற்ற உத்தியோக பூர்வமான சந்திப்பாகும்.

இதன்போது தேசிய மற்றும் கடல்சார் பாதுகாப்பில் கடற்படையின் வகிபாகம் தொடர்பில் அவதானம் செலுத்தப்பட்டமை குறிப்பிடத்தக்கது.