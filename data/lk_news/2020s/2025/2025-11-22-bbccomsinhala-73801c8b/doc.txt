ප්‍රදේශ රැසකට ගංවතුර සහ නායයෑම් අනතුරු හැඟවීම්: මාවනැල්ල නායයෑමෙන් සිරවූවන් සොයා තවදුරටත් මෙහෙයුම්

ප්‍රදේශ රැසකට ගංවතුර සහ නායයෑම් අනතුරු හැඟවීම්: මාවනැල්ල නායයෑමෙන් සිරවූවන් සොයා තවදුරටත් මෙහෙයුම්

මේ වන විට දිවයිනට බලපා ඇති කාලගුණ තත්ත්වය හේතුවෙන් ප්‍රදේශ රැසක ගංවතුර තත්ත්වයන් ඇති වී ඇති අතර ඇතැම් ප්‍රදේශ සඳහා නායයෑම් අනතුරු හැඟවීම් නිකුත් කර තිබේ.

අද දින උදෑසන පහළ කඩුගන්නාව ප්‍රදේශයේ නායයෑමක් සිදුවී ඇති අතර බීබීසී සිංහල සිදු කළ විමසීමකදී මාවනැල්ල මූලික රෝහලේ හදිසි ප්‍රතිකාර ඒකකයෙන් ප්‍රකාශ කළේ එයින් තුවාල ලැබූ සිව්දෙනෙකු රෝහල්ගත කර ඇති අතර ඒ අතරින් එක් අයෙකු මියගොස් ඇති බව යි.

මේ වන විට සිරවී සිටින අනෙකුත් පුද්ගලයන් බේරා ගැනීම සඳහා මෙහෙයුම් ක්‍රියාත්මක බව පොලිස් මාධ්‍ය ප්‍රකාශක කාර්යාලය පැවසීය.

එමෙන් ම එම ප්‍රදේශයේ තවත් එවැනි නායයෑම් සිදුවීමට ඉඩ ඇති බැවින් එම ප්‍රදේශය ආශ්‍රිතව ගැවසීමෙන් වළකින ලෙස ද ශ්‍රී ලංකා පොලිසිය ජනතාවගෙන් ඉල්ලා සිටියි.

මේ අතර ජාතික ගොඩනැගිලි පර්යේෂණ සංවිධානයේ ජ්‍යෙෂ්ඨ විද්‍යාඥ ආචාර්ය වසන්ත සේනාධීර පැවසුවේ මෙම ප්‍රදේශයේ අවදානම සම්බන්ධයෙන් මීට පෙර ද වාර්තාවක් නිකුත් කර තිබූ බව යි.

"පහළ කඩුගන්නාව කිලෝමිටර් 98ට කණුවට මීටර් 100කට පමණ පෙර ගල් පෙරලීමක් වාර්තා වෙලා තියෙනවා. ඒ නිසා එම ස්ථානයේ තිබුණු කඩ සහ නිවාස කිහිපයකට හානි වෙලා තියෙනවා," ඔහු පැවසීය.

"මේ ප්‍රදේශයේ කිලෝමීටර් 97 සිට 99 දක්වා අනතුරුදායක බවට ජාතික ගොඩනැගිලි පර්යේෂණ සංවිධානය විසින් නිරීක්ෂණය කරලා වාර්තාවක් නිකුත් කරලා තියෙනවා," ඔහු පැවසුවේ ය.

එමෙන් ම එම ප්‍රදේශයට ඉහළින්  දුම්රිය මාර්ගය ද ගමන් කිරීම හේතුවෙන් අවදානමක් පවතින බව ඔහු පැවසුවේ ය.

එම ප්‍රදේශයේ ජීවත්වන ජනතාව සහ වෙළඳාම් කරන පුද්ගලයන් ඒ පිළිබඳව සැලකිලිමත් වන ලෙස ඔහු ඉල්ලා සිටියේය.

තවදුරටත් ශ්‍රී ලංකා යුද හමුදාව මැදිහත්වී  බේරාගැනීමේ මෙහෙයුම් ක්‍රියාත්මක කරමින් පවතින නිසා එයට බාධා සිදු නොවන අන්දමින්, නායයෑම සිදුව ඇති ගනේතැන්න මංසන්ධිය මගහැර යන ලෙස එම මාර්ගය භාවිත කරන්නන්ගෙන් අපදා කළමනාකරණ මධ්‍යස්ථානය ඉල්ලා සිටියි.

අනතුරු හැඟවීම් නිකුත් කර ඇති දිස්ත්‍රික්කවල ජනතාව නිරන්තරයෙන් සැලකිලිමත්ව සිටින ලෙස ඔවුහු ඉල්ලා සිටිති.

නායයෑම් පෙර ලක්ෂණ මතුවී ඇති අවස්ථාවල තාවකාලිකව එම ප්‍රදේශවලින් පිටව යන ලෙස එම ආයතනය ජනතාවගෙන් ඉල්ලා සිටියි.

Skip podcast promotion and continue readingඅපගේ BBC News සිංහල නිල WhatsApp Channel එක follow කරන්නඋණුසුම් පුවත්, විශ්ලේෂණ සහ විශේෂ විශේෂාංග ඔබේ දුරකතනය වෙත ඍජුව ම ලබා ගන්න.සම්බන්ධ වීමට link එක click කරන්නEnd of podcast promotion

ඊයේ දිනයේ [නොවැම්බර් 21] ඇදහැළුණු අධික වර්ෂාව හේතුවෙන් ගංගා ජල මට්ටම් ඉහළ ගොස් ඇති අතර එම නිසා මේ වන විට ප්‍රදේශ කිහිපයකට ගංවතුර අවදානම් ඇතිව තිබෙන බව ද ආපදා කළමනාකරණ මධ්‍යස්ථානය පවසයි.

කළු ගඟේ මගුර ප්‍රදේශයනිල්වලා ගඟේ මාතර දිස්ත්‍රික්කයේ පානතුගම ප්‍රදේශවල ජලමට්ටම් වැඩිවීම් වාර්තා වී තිබේ.

මාතර දිස්ත්‍රික්කයේ අකුරැස්ස ප්‍රදේශයේ මාර්ග ජලයෙන් යටවීම හේතුවෙන් උසස් පෙළ විභාගයට පෙනී සිටින සිසුන් 35 දෙනෙකු පමණ දිස්ත්‍රික් ආපදා කළමනාකරණ මධ්‍යස්ථානයේ මැදිහත් වීමෙන් යුද හමුදාව විසින් විභාග මධ්‍යස්ථානවලට ගෙන ගොස් තිබේ.

දිවයිනේ ඕනෑම දිස්ත්‍රික්කයක සිටින උසස් පෙළ විභාගයට පෙනී සිටින සිසුන් හෝ විභාග මධ්‍යස්ථානවලට  යා යුතු ගුරුවරුන් හට විභාග මධ්‍යස්ථානවලට යාමට අපහසුතාවයක් පවතින්නේ නම් 117 දුරකථන අංකය අමතා දැනුම් දෙන ලෙස අපදා කළමනාකරණ මධ්‍යස්ථානය ඉල්ලා සිටියි.

නෙළුව නගරයේ, නෙළුව-දෙල්ලව මාර්ගයේ මීටර් 150ක පමණ කොටසක් අඩි තුනක් පමණ ජලයෙන් යටවී ඇති අතර, එම ප්‍රදේශය හරහා ගමනාගමනයට උපකාර කිරීම සඳහා යුද හමුදා ට්‍රක් රථ සහ ට්‍රැක්ටර් යොදවා ඇත.

මේ අතර, අකුරැස්ස ප්‍රදේශයේ, අකුරැස්ස - සියඹලාගොඩ මාර්ගයේ මීටර් 200ක කොටසක් අඩි තුනක් පමණ ජලයෙන් යටවී ඇති අතර එම ප්‍රදේශ හරහා ගමනාගමනය සඳහා යුද්ධ හමුදා යුනිබෆල් රථ යොදවා ඇත.

මේ වන විට නායයෑම් අනතුරු ඇඟවීම් නිකුත් කර ඇති දිස්ත්‍රික්ක පහත පරිදි ය.

එමෙන් ම නායයෑමේ ලක්ෂණ සම්බන්ධයෙන් දැඩි විමසිල්ලෙන් පසුවන ලෙස අපදා කළමනාකරණ මධ්‍යස්ථානය ජනතාවගෙන් ඉල්ලා සිටියි.

2025 පහ ශ්‍රේණිය ශිෂ්‍යත්ව විභාගයේ කඩඉම් ලකුණු මෙන්න: කොළඹ රාජකීය සහ විශාඛා ඉදිරියෙන්

හිට්ලර්ගේ DNA අධ්‍යයනය කිරීම සාධාරණ ද? නැතිනම් එය අතහැර දැමිය යුතුව තිබුණා ද?

Happy Hormones: ඔබේ සතුටට, දුකට බලපාන 'සතුටු හෝමෝන' වැඩි කර ගන්නේ කොහොම ද?

විදෙස්ගත ශ්‍රමිකයින්ට මෙරටට භාණ්ඩ රැගෙන ඒමේදී බලාත්මක කර ඇති කොන්දේසි මෙන්න

ශ්‍රී ලංකා ස්ත්‍රී ජනගහනය 757,112කින් ඉහළට: නව සංගණන දත්ත අනුව ජනගහන අනුපාත වෙනස් වී ඇත්තේ මෙහෙමයි