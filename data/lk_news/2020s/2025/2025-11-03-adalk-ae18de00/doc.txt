ඇෆ්ගනිස්තානයට ප්‍රභල භූමිකම්පාවක්

උතුරු ඇෆ්ගනිස්ථානයේ විශාලතම නගරවලින් එකක් වන මසාර්-ඊ ෂරීෆ් අසල භූමිකම්පාවක් සිදුව ඇති බව ජාත්‍යන්තර මාධ්‍ය වාර්තා කරයි.

භූමිකම්පාවේ ප්‍රබලත්වය 6.3 ක් වූ අතර එහි ගැඹුර කිලෝමීටර් 28 ක් (සැතපුම් 17) ක් වූ බව එක්සත් ජනපද භූ විද්‍යා සමීක්ෂණ ආයතනය පවසයි.

"සැලකිය යුතු ජීවිත හානි" සහ "පුළුල් විය හැකි" ව්‍යසනයක් පිළිබඳව ද ඒජන්සිය අනතුරු ඇඟවීය.

මසාර්-ඊ ෂරීෆ් අගනුවර වන බෝල්ක් පළාතේ තලේබාන් ප්‍රකාශකයෙකු X හි ලියා ඇත්තේ ෂොල්ගරා දිස්ත්‍රික්කයේ පුද්ගලයින් හතර දෙනෙකු මිය ගොස් "බොහෝ දෙනෙකු තුවාල ලබා ඇති" බවයි.