தேசிய லொத்தர் சபையின் முன்னாள் பணிப்பாளர் துசித ஹல்லோலுவ நீதிமன்றத்தில் சரண்

கைது செய்து நீதிமன்றத்தில் முன்னிலைப்படுத்துமாறு பிடியாணை பிறப்பிக்கப்பட்டிருந்த, தேசிய லொத்தர் சபையின் முன்னாள் பணிப்பாளரான துசித ஹல்லொலுவ, நீதிமன்றத்தில் இன்று வெள்ளிக்கிழமை (14) சரணடைந்துள்ளார்.

பொய் முறைப்பாடு அளித்த சம்பவம் தொடர்பில்  நீதிமன்றத்தில் ஆஜராகத் தவறியதற்காக ஹல்லோலுவவை கைது செய்ய கொழும்பு கூடுதல் நீதவான் லஹிரு சில்வாவுக்கு நேற்று வியாழக்கிழமை (13) பிடியாணை பிறப்பித்தார்.

நாரஹேன்பிட்ட பகுதியில் குழு ஒன்று அவர் பயணித்த வாகனத்தின் மீது துப்பாக்கிச் சூடு நடத்தியதாகக் கூறி ஹல்லோலுவ முறைப்பாடு அளித்துள்ளார்.

இந்த வழக்கு மீதான விசாரணை நேற்றையதினம் நடைபெற்ற போது சந்தேக நபர் நீதிமன்றத்தில் ஆஜராகவில்லை.

அதனடிப்படையில், அவரைக் கைது செய்து நீதிமன்றத்தில் ஆஜர்படுத்துவதற்கான பிடியாணை பிறப்பிக்க நீதிபதி உத்தரவிட்டிருந்தமை குறிப்பிடத்தக்கது.