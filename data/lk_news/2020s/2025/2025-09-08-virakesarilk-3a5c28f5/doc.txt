கொள்ளுப்பிட்டி கடற்கரையிலிருந்து அலையில் அடித்துச் செல்லப்பட்டு குழந்தை மாயம்!

ஞாயிற்றுக்கிழமை (7) பிற்பகல் கடற்கரையிலிருந்து பலத்த கடல் அலையில் குழந்தை அடித்துச் செல்லப்பட்டதாகக் கிடைத்த தகவலுக்கமைய கொள்ளுப்பிட்டி பொலிஸார் விசாரணைகளை ஆரம்பித்துள்ளனர்.

அதேவேளை, பெண்ணொருவர் குழந்தையை கடலில் வீசியிருக்கலாம் என்று பொலிஸாரின் முதற்கட்ட விசாரணைகள் தகவல் தெரிவித்திருப்பதோடு, அந்தப் பெண் குழந்தையுடன் கடலில் குதித்திருக்கலாம் எனவும் பொலிஸார் சந்தேகிக்கின்றனர்.

அத்துடன், நேற்று பிற்பகல் 3.30 மணியளவில், அந்தப் பெண், கடற்கரையில் உதவிக்காக சத்தமிட்டுக்கொண்டிருந்ததாகவும், தனது குழந்தை கடல் அலையில் இழுத்துச் செல்லப்பட்டதாக அந்தப் பெண் கூறியதாகவும் சிலர் தெரிவித்துள்ளனர்.

அலையில் அடித்துச் செல்லப்பட்டு காணாமல்போன குழந்தையைக் தேடும் பணியில் கடற்படையினரும் பொலிஸாரும் ஈடுபட்டுள்ளனர்.

இந்நிலையில், வெலிமடையைச் சேர்ந்த குறித்த பெண், கொழும்பு தேசிய வைத்தியசாலையில் சிகிச்சை பெற்றுவருவதாகத் தெரிவிக்கப்படுகிறது.