வீதியில் விழுந்து கிடந்த பணப்பையை உரிமையாளரிடம் ஒப்படைத்த பெண் பொலிஸ் அதிகாரிகள்!

நாரஹேன்பிட்டியில் உள்ள திம்பிரிகஸ்யாய வீதியில் விழுந்து கிடந்த பணப்பையை பிரதமரின் பாதுகாப்புப் பிரிவைச் சேர்ந்த பெண் பொலிஸ் அதிகாரிகள் இருவர் கண்டுபிடித்து உரிமையாளரிடம் ஒப்படைத்துள்ளனர்.

பிரதமரின் பாதுகாப்புப் பிரிவைச் சேர்ந்த பெண் பொலிஸ் பரிசோதகர் மற்றும்  பெண் பொலிஸ் கான்ஸ்டபிள் ஆகிய இருவரே இவ்வாறு   பணப்பையை கண்டுபிடித்து உரிமையாளரிடம் ஒப்படைத்துள்ளனர்.

பணப்பையை ஒப்படைப்பதற்காக குறித்த பிரித்தானிய பெண் பிரதமரின் பாதுகாப்புப் பிரிவிற்கு கடந்த 23ஆம் திகதி அழைக்கப்பட்டுள்ளார்.

இந்த பணப்பையில், 6000 ரூபாய் மதிப்புள்ள இலங்கை நாணயத்தாள்கள் மற்றும் சுமார் 6 இலட்சம் ரூபா மதிப்புள்ள வெளிநாட்டு நாணயத்தாள்கள் (யூரோக்கள், அமெரிக்க டொலர்கள், ஸ்டெர்லிங் பவுண்ட்கள்), உள்ளூர் மற்றும் வெளிநாட்டு கடன் அட்டைகள், ஒரு சர்வதேச ஓட்டுநர் உரிமம், ஒரு அடையாள அட்டை மற்றும் பல மதிப்புமிக்க ஆவணங்கள் காணப்பட்டுள்ளன.

இலங்கை பொலிஸ் மற்றும் பிரதமரின் பாதுகாப்புப் பிரிவு ஆகியோரின் நேர்மையான நடவடிக்கைகளுக்கு பிரித்தானிய பெண் தனது நன்றியைத் தெரிவித்துள்ளார்.