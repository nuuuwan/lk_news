புத்தளம் ரயில் மார்க்க சேவைகள் நீடிப்பு!

கொச்சிக்கடைக்கும் நாத்தாண்டியவிற்கும் இடையிலான ரயில் மார்க்கத்தில் சீர்த்திருத்த பணிகள் நிறைவடைந்ததையடுத்து புத்தளம் மார்க்கத்தில் ரயில் சேவைகள் தற்போது நாத்தாண்டிய வரை நீடிக்கப்படும் என ரயில் திணைக்களம் தெரிவித்துள்ளது.

சீரற்ற வானிலையால் ஏற்பட்ட வெள்ளப்பெருக்கு காரணமாக, குறித்த மார்க்கத்திலுள்ள ரயில்கள் கொழும்பு கோட்டைக்கும் கொச்சிக்கடை ரயில் நிலையத்திற்கும் இடையில் மாத்திரமே இயக்கப்பட்டன.

சீர்த்திருத்த பணிகள் நிறைவடைந்தவுடன், கொழும்பு கோட்டையிலிருந்து நாத்தாண்டியவிற்கு சேவைகள் முழுமையாகத் தொடரும் என தெரிவிக்கப்பட்டுள்ளது.