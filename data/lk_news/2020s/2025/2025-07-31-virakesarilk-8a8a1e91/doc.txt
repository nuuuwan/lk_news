இலங்கையின் தேசிய பிரச்சினைகளுக்கு தீர்வைக் காண தென்னாபிரிக்காவில்  மண்டேலா வெளிக்காட்டியதைப் போன்ற அரசியல் ஞானம் தேவை

வெள்ளையரின் இனஒதுக்கல் அரசாங்கத்துடன் சமரசம் செய்துகொள்ளாமல் 27 வருடங்கள் சிறைவாசத்தை அனுபவித்த மண்டேலா ஜனாதிபதி தேர்தலில் வெற்றிபெற்று அரசாங்கத்தை அமைத்தார். ஆனால், ஒரு பதவிக்காலத்துக்கு மாத்திரம் பதவியில் இருந்த பிறகு அதிகாரத்தில் இருந்து இறங்கி நாட்டுக்கு சரியான பாதையைக் காட்டினார். இலங்கையின் இன்றைய சூழ்நிலைக்கு  பொருந்தக்கூடிய வகையிலும் சகல தரப்புகளையும் அரவணைக்கும் ஆட்சிமுறையை முன்னெடுப்பதற்கும் அதே போன்ற அரசியல் ஞானம் தேவைப்படுகிறது.