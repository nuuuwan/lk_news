உலகின் அதிக எடை கொண்ட கைதி: ஒரு நாளைக்கு ரூ.1 லட்சம் செலவு

போதைப்பொருள் கடத்தல் வழக்கில் தண்டனை பெற்ற 300 கிலோ கிராம் எடையுள்ள கைதி முதலில் வியன்னாவின் ஜோசப்ஸ்டாட் சிறையில் அடைக்கப்பட்டார்,

ஆனால் அவரது படுக்கை அவரது எடையால் சரிந்ததால் 15 கி.மீ தொலைவில் உள்ள கோர்னியூபர்க்கிற்கு மாற்றப்பட்டார். நாடு தழுவிய விவாதத்தைத் தூண்டிய ஒரு அசாதாரண வழக்கு காரணமாக ஆவுஸ்திரேலியாவின் கவனத்தை ஈர்த்துள்ளது.

கிட்டத்தட்ட 300 கிலோ கிராம் எடையுள்ள 29 வயது கைதி, ஒரு சராசரி கைதியின் பராமரிப்பை விட 10 மடங்கு அதிகமாக மாநிலத்திற்கு செலவாகிறார்.

அவரது வழக்கு குடிமக்களிடமிருந்து கடுமையான விமர்சனங்களை ஈர்த்துள்ளது, அவர்கள் போதைப்பொருள் கடத்தல் குற்றவாளிக்கு வரி செலுத்துவோரின் பணம் ஏன் இவ்வளவு அதிகமாக செலவிடப்படுகிறது என்று கேள்வி எழுப்புகின்றனர்.

உள்ளூர் ஊடகங்களின்படி, அவரது வீட்டிலிருந்து 45 கிலோ கஞ்சா, 2 கிலோ கொக்கெயின், சுமார் 2 கிலோ ஆம்பெடமைன் மற்றும் 2,000 க்கும் மேற்பட்ட எக்ஸ்டசி மாத்திரைகளை பொலிஸார் பறிமுதல் செய்த பின்னர் அந்த நபர் கைது செய்யப்பட்டார்.

ஆரம்பத்தில் வியன்னாவின் ஜோசப்ஸ்டாட் சிறையில் அடைக்கப்பட்ட அவர், அவரது எடையினால் கீழ் படுக்கை வளைந்ததால் வேறு இடத்திற்கு மாற்றப்பட்டார். பின்னர் அவர் தலைநகரிலிருந்து சுமார் 15 கி.மீ தொலைவில் உள்ள கோர்னியூபர்க் சிறைக்கு மாற்றப்பட்டார்.