196 கிலோ கேரள கஞ்சாவுடன் ஒருவர் கைது!

தொம்பே - நாகஹதெனிய பகுதியில் கேரள கஞ்சாவுடன் சந்தேக நபர் ஒருவர் பொலிஸ் விசேட அதிரடிப்படையினரால் நேற்று ஞாயிற்றுக்கிழமை (26) கைது செய்யப்பட்டுள்ளார்.

பொலிஸ் விசேட அதிரடிப்படையினருக்கு கிடைத்த தகவலின் பேரில் தொம்பே - நாகஹதெனிய பகுதியில் உள்ள வீடொன்றில் மேற்கொள்ளப்பட்ட சோதனையில் சந்தேக நபர் கைது செய்யப்பட்டுள்ளார்.

சந்தேக நபரிடமிருந்து 196 கிலோகிராம் 218 கிராம் கேரள கஞ்சா மற்றும் 02 தொலைபேசிகள் கைப்பற்றப்பட்டுள்ளன.

சந்தேக நபர் தொம்பே, பலுகம பகுதியைச் சேர்ந்த 44 வயதுடையவர் என பொலிஸ் விசாரணையில் தெரியவந்துள்ளது.