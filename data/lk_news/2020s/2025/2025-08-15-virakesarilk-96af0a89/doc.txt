துன்ஹிந்த சந்தியில் பஸ் விபத்து - ஏழு பேர் காயம்

பதுளை - மஹியங்கனை வீதியில் துன்ஹிந்த சந்தியில் இன்று வெள்ளிக்கிழமை (15) காலை 7:15 மணியளவில் இடம்பெற்ற பஸ் விபத்தில் ஏழு பேர் காயமடைந்துள்ளனர்.

யாத்திரிகர்களை ஏற்றிச் சென்ற பஸ் நிறுத்தப்பட்டிருந்த லொறியுடன் மோதியதில் இந்த விபத்து இடம்பெற்றுள்ளது.

பிரேக் கோளாறினால் பஸ் சாரதியின் கட்டுப்பாட்டை இழந்து பஸ் விபத்துக்குள்ளானதாக பொலிஸாரின் ஆரம்ப கட்ட விசாரணையில் தெரியவந்துள்ளது.