සැකකටයුතු මරණයක්

සැකකටයුතු ලෙස මිය ගිය පුද්ගලයෙකුගේ සිරුරක් කළුතර, කටුකුරුන්ද වෙරළ තීරයේ තිබී හමුවී ඇත.

මෙම මළසිරුර මුහුදු වෙරළේ ශාරිරික අභ්‍යාසවල නිරතවී සිටි පියෙක් සහ දියණියක් විසින් දැක තිබේ.

මෙහිදී පොලීසිය විසින් සිදුකළ පරික්ෂණයේදී අනාවරණය වී ඇත්තේ, මුහුදු වෙරළේ මුනින් අතට තබා හිස වැලිවලින් වසා ඇති බවටය.

ඝාතනයට ලක්ව ඇති පුද්ගලයා වයස අවුරුදු 55 - 60  අතර වියේ පසුවන බවට සැකකරන අතර, ඔහුගේ අනන්‍යතාව මෙතෙක් තහවුරු කරගෙන නොමැති පොලීසිය පැවසීය.

මියගොස් ඇති තැනැත්තා බඳපටිය සහිතව කළු දිග කලිසමක් සහ සුදු මේස් බැනියමක් ඇද සිටින බව වාර්තා වෙයි.