மத்திய சுற்றாடல் அதிகாரசபை கொடுப்பனவுகள் இன்று முதல் GovPay மூலம்...

மத்திய சுற்றாடல் அதிகாரசபை கொடுப்பனவுகள் இன்று (26) முதல் GovPay மூலம் செய்யப்படும் என சுற்றுச்சூழல் அமைச்சு அறிவித்துள்ளது.

மத்திய சுற்றாடல் அதிகாரசபையின் வாடிக்கையாளர்கள் இன்று முதல் GovPay மூலம் எந்தவொரு கட்டண பரிவர்த்தனையையும் செய்யமுடியும் என அறிக்கை ஒன்றை வெளியிட்டு சுற்றாடல் அமைச்சு இதனை தெரிவித்துள்ளது.

அதன்படி, மத்திய சுற்றாடல் அதிகாரசபையின் வாடிக்கையாளர்கள் இந்தக் கட்டண முறையின் மூலம் திறமையான மற்றும் வெளிப்படையான சேவைகளைப் பெற முடியும் என குறிப்பிடப்பட்டுள்ளது.

அரசாங்கத்தின் டிஜிட்டல் கொள்கைக்கு இணங்க, பல அரச நிறுவனங்கள் தற்போது தங்கள் உத்தியோகபூர்வ கடமைகளைச் செய்ய தகவல் தொழில்நுட்பத்தைப் பயன்படுத்துகின்றன.

அதன்படி, அரச சேவைகளை டிஜிட்டல் மயமாக்குவதற்கான ஒரு படியாக 'GovPay' கட்டண வசதி இந்த வருடம் அறிமுகப்படுத்தப்பட்டது.

மேலும் 138வது அரச நிறுவனமாக மத்திய சுற்றாடல் அதிகாரசபை, வாடிக்கையாளர்கள் இன்று (26) முதல் GovPay மூலம் எந்தவொரு கட்டண பரிவர்த்தனையையும் செய்வதற்கான வாய்ப்பை வழங்கியுள்ளது.