ஹொங்கொங் சிக்சஸ்: இலங்கை அணி அறிவிப்பு

டின் க்வொங் ரோட் பொழுதுபோக்கு மைதானத்தில் எதிர்வரும் நவம்பர் 7ஆம், 8ஆம், 9ஆம் திகதிகளில் நடைபெறவுள்ள ஹொங்கொங் சிக்சஸ் சுற்றுப் போட்டிக்கான 7 வீரர்களைக் கொண்ட இலங்கை அணி அறிவிக்கப்பட்டுள்ளது.

கடந்த வருடம் நடைபெற்ற ஹொங்கொங் சிக்சஸ் இறுதிப் போட்டியில் பாகிஸ்தானை வெற்றிகொண்டு இலங்கை சம்பியனாகி இருந்தது.

இந்த வருடம் சம்பியன் பட்டத்தைத் தக்கவைக்கும் குறிக்கோளுடன் விளையாடவுள்ள இலங்கை அணியில் சகலதுறை வீரர்கள் இடம்பெறுகின்றனர்.

உலகக் கிரிக்கெட் அரங்கில் மிகவும் பரபரப்பானதும் விறுவிறுப்பானதுமான கிரிக்கெட் போட்டியாக ஹொங்கொங் சிக்சஸ் அமைகின்றது.

இப் போட்டியில் அணிக்கு ஆறு பேர் இடம்பெறுவதுடன் ஒவ்வொரு அணிக்கும் 5 ஒவர்கள் வழங்கப்படும்.

லஹிரு மதுஷன்க (தலைவர்), தனஞ்சய லக்ஷான், தானுக்க தாபரே, நிமேஷ் விமுக்தி, லஹிரு சமரக்கோன், தரிந்து ரத்நாயக்க, சச்சித்த ஜயதிலக்க.