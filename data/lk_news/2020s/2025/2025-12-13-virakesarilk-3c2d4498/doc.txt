பாராளுமன்றம் எதிர்வரும் 18 ஆம் திகதி கூடுகிறது !

எதிர்வரும் 18ஆம் திகதி வியாழக்கிழமை காலை 9.30க்கு பாராளுமன்றம் கூடும் என அறிவிக்கும் வர்த்தமானி வெளியிடப்பட்டுள்ளது.

பிரதமரின் வேண்டுகோளிற்கமைய, சட்டத்தரணி ஜகத் விக்ரமரத்னவினால் நிலையியற் கட்டளை இலக்கம் 16இன் கீழ், கூட்டத்தொடர் ஆரம்பிக்கப்படவுள்ளதாக, வர்த்தமானி அறிவிப்பில் தெரிவிக்கப்பட்டுள்ளது.

கடந்த வாரம், இலங்கை பொதுஜன பெரமுனவின் தேசிய அமைப்பாளரும் பாராளுமன்ற உறுப்பினருமான நாமல் ராஜபக்ஷ, பிரதமர் ஹரிணி அமரசூரியவுக்கு கடிதம் ஒன்றினூடாக, பாராளுமன்றத்தை அவசரமாகக் கூட்டுமாறு கோரிக்கை விடுத்திருந்தார்.

அண்மையில் ஏற்பட்ட சீரற்ற வானிலையால் பாதிக்கப்பட்ட சமூகங்களுக்கு நிவாரண முயற்சிகளை விரைவுபடுத்துவதன் மூலம் பாராளுமன்றம் பொதுமக்களுக்கான தனது பொறுப்பை நிறைவேற்ற வேண்டியதன் அவசியத்தை நாமல் ராஜபக்ஷ தனது கடிதத்தில் வலியுறுத்தியுள்ளார்.

கடந்த சில நாட்களாக நிலவும் அனர்த்த சூழ்நிலைகள் பல மாவட்டங்களில் பெருமளவிலான உயிரிழப்புகளையும், சொத்துக்களுக்கு சேதத்தையும் ஏற்படுத்தியுள்ளதாக அவர் மேலும் குறிப்பிட்டுள்ளார்.