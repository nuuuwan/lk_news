ජල බෝතලයක් වැඩි මිලට අලෙවි කළාට ලක්ෂ පහක දඩයක්

පානීය ජලය බෝතල උපරිම සිල්ලර මිලට වඩා වැඩි මිලට අලෙවිකල වෙළඳ ආයතනකට රුපියල් ලක්ෂ පහක දඩ මුදලක් ගෙවිම ට නුවරඑළිය මහේස්ත්‍රාත් අධිකරණය මගින් නියම කර තිබේ.

නුවරඑළිය පාරිභෝගික සේවා අධිකාරියේ ජේෂ්ඨ විමර්ශන නිලධාරී අමිල රත්නායක මහතා සදහාන් කලේ පානීය ජල බෝතල් අලෙවි කල ආයතනයක් හා සහල් උපරිම සිල්ලර මිලට වඩා වැඩි මිලට අලෙවි කල වෙළෙඳුන් දෙදෙනෙකු ඇතුළු අට දෙනෙකුට එරෙහිව නුවරඑළිය මහෙස්‌ත්‍රාත් අධිකරණයේදි නඩු ගොනු කළ අතර, ඉන් වරද පිළිගත් පානීය ජලය බෝතල උපරිම සිල්ලර මිලට වඩා වැඩි මිලට අලෙවිකල වෙළඳ ආයතනකට මෙම දඩ මුදල නියම කල බවය.

පසුගිය (29)  දින චූදිතයන් අට දෙනකුට එරෙහිව නුවරඑළිය මහේස්ත්‍රාත් අධිකරණයේ දි නඩු ගොනුකල අතර, ඉන් වරද පිළිගත් චූදිතයන් අට දෙනෙක් සඳහා ගරු අධිකරණය මගින් රුපියල් හත්ලක්ෂ හතලිස් තුන්දහසක දඩ මුදලක් නියම කල බවත්, ඉන්  සහල්  උපරිම සිල්ලර මිලට වඩා වැඩි මිලට අලෙවි කිරීම සමිබන්ධව වෙළඳුන් දෙදෙනෙකු නෙකුට රුපියල් ලක්ෂය බැගින් ලක්ෂ දෙකක දඩ මුදලක් ද ගරු අධිකරණය මගින් නියම  කල බවත් ඔහු තව දුරටත් පැවසීය.

නුවරඑළිය දිස්ත්‍රික් ලේකම් තුෂාරි තෙන්නකෝන්  මහත්මියගේ උපදෙස් පරිදි ක්‍රියාත්මක පාරිභෝගිකයන්ට ගුණාත්මක සේවාවක් ලබාදීමේ වැඩසටහන යටතේ පාරිභෝගික සේවා අධිකාරියේ මධ්‍යම පළාත් සහකාර අධ්‍යක්ෂ කේ.ඒ ප්‍රදීප් කළුතරආරච්චි මහතාගේ උපදෙස් පරිදි මෙම වැටලීම් සිදු කර තිබේ.