நல்லிணக்கத்தை யதார்த்தமாக்குவதற்கு அவசியமான நடவடிக்கைகளை அரசாங்கம் முன்னெடுக்க வேண்டிய தருணம் இது

நல்லிணக்கத்துக்கான இடவெளி இன்னமும் இருக்கிறது என்ற போதிலும், அது  குறுகிக்கொண்டு போகிறது என்பதே ஆய்வின் மூலமான செய்தியாகும். தேசிய ரீதியில் நம்பிக்கை உயர்கிறது.ஆனால் வடக்கிலும் கிழக்கிலும் நிலைவரம் இதற்கு வேறுபட்டதாக இருக்கிறது. குடிமக்களின் நம்பிக்கையும் பங்கேற்பும் தொடர்ந்து உறுதிவாய்ந்த மட்டத்தில் இருக்கின்ற போதிலும் இரு மாகாணங்களிலும் நம்பிக்கையும்  பதிலளிக்கும் தன்மையும்  அருகிக்கொண்டு போகிறது.  போரினால் பாதிக்கப்பட்ட பகுதிகளில் மக்கள் தொடர்ந்தும்  மாற்றத்தில் நம்பிக்கை கொண்டவர்களாக இருக்கின்றனர். ஆனால் அரசின் துணிச்சலில் அல்லது உறுதியளித்தவற்றை நிறைவேற்றுவதில் அதற்கு  ஆற்றலில் அவர்களுக்கு நம்பிக்கை இன்னமும் ஏற்படவில்லை என்பதை இது காட்டுகிறது.