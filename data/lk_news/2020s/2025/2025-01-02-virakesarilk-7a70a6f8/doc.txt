கல்கிசை - படோவிட்ட பகுதியில் புதிய பொலிஸ் நிலையம் திறப்பு

கல்கிசை பொலிஸ் பிரிவிற்குட்பட்ட படோவிட்ட பகுதியில் அமைக்கப்பட்டுள்ள புதிய பொலிஸ் நிலையத்தை திறந்து வைக்கும் நிகழ்வு வியாழக்கிழமை (01) நடைபெற்றது.

பொது பாதுகாப்பு மற்றும் பாராளுமன்ற அலுவல்கள் அமைச்சின் செயலாளர் ரவி சேனவிரத்ன மற்றும்  பதில் பொலிஸ் மா அதிபர்  சட்டத்தரணி பிரியந்த வீரசூரிய ஆகியோர் பொலிஸ் நிலையத்தை திறந்து வைத்தனர்.

புதிய பொலிஸ் நிலையம் அமைந்துள்ள கட்டுகுருந்துவத்தை கிராம சேவக பிரிவில் சுமார் 3,250 வீடுகள் அமைந்துள்ளதுடன், சுமார் 12,990 பேர் வசிக்கின்றனர்.

இந்நிலையில், பொதுமக்களுக்கு சிறந்த சேவையை வழங்குவதோடு, போதைப்பொருள் மற்றும் குற்றச்செயல்களை தடுப்பதற்காகவே புதிய பொலிஸ் நிலையம் அமைக்கப்பட்டுள்ளதாக பொலிஸார் தெரிவித்தனர்.

இந்நிகழ்வில், ஓய்வுபெற்ற சிரேஷ்ட பிரதி பொலிஸ் மா அதிபர் ரணவீர, பொது பாதுகாப்பு மற்றும் பாராளுமன்ற அலுவல்கள் அமைச்சின் ஆலோசகர், மேல் மாகாணத்திற்கு பொறுப்பான சிரேஷ்ட பிரதி பொலிஸ் மா அதிபர் கே.பி.மகிந்த குணரத்ன, மேல் மாகாண தெற்கு மாவட்ட பிரதி பொலிஸ் மா அதிபர் கயந்த மாரப்பன, பொறுப்பதிகாரி சிரேஷ்ட பொலிஸ் அத்தியட்சகர் கல்கிஸ்ஸ  பொலிஸ் பிரிவைச் சேர்ந்த பிரசன்ன பிராமணகே, நுகேகொட பிரிவுக்கு பொறுப்பான சிரேஷ்ட பொலிஸ் அத்தியட்சகர் மங்கள தெஹிதெனிய மற்றும் சிரேஷ்ட பொலிஸ் அதிகாரிகள் பலரும் கலந்துகொண்டமை குறிப்பிடத்தக்கது.