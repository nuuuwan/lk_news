போதைப்பொருட்களுடன் கைதுசெய்யப்பட்ட பொலிஸ் கான்ஸ்டபிள் பணி இடைநீக்கம்!

போதைப்பொருட்களுடன் கைதுசெய்யப்பட்ட பொலிஸ் கான்ஸ்டபிள் களனி உதவி பொலிஸ் அத்தியட்சகரால் நேற்று புதன்கிழமை (10) பணி இடைநீக்கம் செய்யப்பட்டுள்ளார்.

கந்தானை பொலிஸ் நிலையத்தில் கடமையாற்றும் பொலிஸ் கான்ஸ்டபிள் ஒருவரே பணி இடைநீக்கம் செய்யப்பட்டுள்ளார்.

குறித்த பொலிஸ் கான்ஸ்டபிள் அவரது வீட்டில் வைத்து 110 மில்லிகிராம் ஐஸ் போதைப்பொருள் மற்றும் 25 போதைமாத்திரைகளுடன் பொலிஸாரால் அண்மையில் கைதுசெய்யப்பட்டுள்ளார்.

இவர் கடமை நேரத்தில் பொலிஸ் நிலையத்துக்கு அறிவிக்காமல் வீட்டில் போதைப்பொருட்களை வைத்திருந்த போது இவ்வாறு கைதுசெய்யப்பட்டுள்ளமை குறிப்பிடத்தக்கது.