புகையிரத சேவை பாதிப்பு: வெளிநாட்டு நிபுணர் உதவியை அவசரமாக பெற வேண்டும் – புகையிரத நிலைய அதிபர் சங்கத்தின் பொதுச் செயலாளர் வலியுறுத்தல்

இயற்கை அனர்த்தங்களால் கடுமையாக சேதமடைந்துள்ள நாட்டின் புகையிரத சேவையை உடனடியாக புனரமைக்க வெளிநாட்டு புகையிரத பொறியியல் நிறுவனங்களின் மற்றும் சர்வதேச பேரிடர் மீட்பு அமைப்புகளின் உதவியை விரைவாக பெற்றுக்கொள்ள வேண்டும் என புகையிரத நிலைய அதிபர் சங்கத்தின் பொதுச் செயலாளர் கசுன் சாமர ஜனாதிபதியிடம் வலியுறுத்தியுள்ளார்.

சமீபத்திய கடும் மழை, மண்சரிவு மற்றும் வெள்ளப் பேரழிவுகளால் பல புகையிரத பாதைகள், பாலங்கள், சுரங்கங்கள், சிக்னல் அமைப்புகள் உள்ளிட்டவை பயன்பாட்டிற்கு பாதிப்பு ஏற்பட்டுள்ள நிலையில் உள்ளூர் தொழில்நுட்பம் மற்றும் வளங்கள் மட்டுமே போதாது என அவர் குறிப்பிட்டுள்ளார்.