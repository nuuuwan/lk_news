இயக்குநராக அறிமுகமாகும் நடிகை ஷாலின் ஜோயா

'குக் வித் கோமாளி' எனும் நிகழ்ச்சி மூலம் சின்னத்திரை ரசிகர்களிடத்தில் பிரபலமானவரும், 'கண்ணகி' படத்தின் மூலம் ரசிகர்களுக்கு அறிமுகமானவருமான நடிகை ஷாலினி ஜோயா பெயரிடப்படாத திரைப்படத்தை இயக்குவதன் மூலம் தமிழில் இயக்குநராக அறிமுகமாகிறார்.

ஷாலின் ஜோயா இயக்கத்தில் உருவாகும் பெயரிடப்படாத திரைப்படத்தில் அருண், பிரிகிடா , எம். எஸ் .பாஸ்கர், அருள்தாஸ், இளவரசு, ஜாவா சுந்தரேசன், ஜென்சன் திவாகர், தேவதர்ஷினி ஆகியோர் முக்கிய வேடங்களில் நடிக்கிறார்கள்.

இவர்களுடன் நடிகர் அஸ்வின் காக்கமனு சிறப்பு தோற்றத்தில் நடிக்கிறார். கே. ராம்சரண் ஒளிப்பதிவு செய்யும் இந்த திரைப்படத்தை ஆர் கே இன்டர்நேஷனல் நிறுவனம் சார்பில் தயாரிப்பாளர் கே. எஸ். ராமகிருஷ்ணா தயாரிக்கிறார்.

படத்தைப் பற்றி இயக்குநர் பேசுகையில், ''1990 மற்றும் 2000 ஆம் ஆண்டுகளில் ஒரு கிராமத்தில் நடைபெறும் சம்பவம் அங்குள்ள மக்களை மாற்றுகிறது. அது என்ன?  எப்படி?  என்பதை நகைச்சுவை கலந்த ஃபேண்டஸி ஜேனரில் அனைவரும் ரசிக்கும் வகையில் விவரிக்க உள்ளோம்'' என்றார்.