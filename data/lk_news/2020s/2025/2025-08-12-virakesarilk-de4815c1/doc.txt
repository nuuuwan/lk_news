பொரளை துப்பாக்கிச்சூட்டு சம்பவத்தில் கைதான சந்தேகநபர்களை விசேட தடுப்பு காவலில் வைத்து விசாரிக்க கொழும்பு பிரதான நீதிமன்றம் அனுமதி

கொழும்பு பொரளை சஹஸ்புர விளையாட்டு மைதானத்துக்கு அருகில் நடத்தப்பட்ட துப்பாக்கிச்சூட்டு சம்பவத்துடன் தொடர்புடையதாக தெரிவித்து கைது செய்யப்பட்ட சந்தேக நபர்கள் மூவரும் விசேட தடுப்பு காவல் உத்தரவின் கீழ் தடுத்து வைத்து விசாரிக்க கொழும்பு பிரதான நீதிமன்றம் நேற்று அனுமதியளித்தது.

சந்தேகநபர்கள் கொழும்பு பிரதான நீதிவான் நீதிமன்றில் திங்கட்கிழமை (11) பிற்பகல் ஆஜர்படுத்தப்பட்ட நிலையில் அவர்களை 24 மணி நேர விசேட தடுப்பு காவல் உத்தரவின் கீழ் தடுத்து வைத்து விசாரிக்குமாறு கொழும்பு பிரதான நீதிவான் தனுஜா லக்மாலி ஜயசுந்தர இதற்கான உத்தரவை பிறப்பித்தார்.

இதனிடையே இந்த துப்பாக்கிச்சூட்டின் போது காயமடைந்து கொழும்பு தேசிய வைத்தியசாலையில் அனுமதிக்கப்பட்டு சிசிச்சை பெற்று வந்த மற்றுமொரு இளைஞர் உயிரிழந்துள்ளார்.

பொரளை பொலிஸ் பிரிவுக்குட்பட்ட சிரிசர உயன அடுக்குமாடி தொடர்பு குடியிருப்பு அருகில் உள்ள சஹஸ்புர விளையாட்டு மைதானத்தில் இருந்த இளைஞர்கள் குழுவொன்றை இலக்கு வைத்து கடந்த 7 ஆம் திகதி இரவு ஸ்கூட்டர் ரக மோட்டார் சைக்கிள் ஒன்றில் வருகை தந்த அடையாளம் தெரியாத இருவர் துப்பாக்கிப் பிரயோகம் மேற்கொள்ளப்பட்டிருந்தனர். இதன்போது இளைஞர்கள் 5 பேர் காயமடைந்திருந்ததுடன் அவர்கள் சிகிச்சைக்காக கொழும்பு தேசிய வைத்தியசாலையில் அனுமதிக்கப்பட்டனர். எனினும் அன்றைய தினமே களனி பிரதேசத்தைச் சேர்ந்த 23 வயதுடைய இளைஞர் ஒருவர் உயிரிழந்திருந்தார்.

அவர் பாதாள உலகக் குழுவின் உறுப்பினர் என அடையாளம் காணப்பட்ட ''சத்து'' என்பவரின் சகோதரரால் ஒழுங்க செய்யப்பட்டிருந்த கிரிக்கெட் போட்டிக்கான தயார்ப்படுத்தல்களை மேற்கொண்ட ஒருவர் என பொலிஸார் தெரிவித்தனர்.

இந்த நிலையில் துப்பாக்கிச்சூட்டில் காயமடைந்து சிகிச்சைப்பெற்று வந்த மற்றுமொரு இளைஞர் ஞாயிற்றுக்கிழமை (10) சிகிச்சை பலனின்றி உயிரிழந்துள்ளார்.

அவர் 22 வயதுடைய பொரளை சிரிசர உயன பிரதேசத்தைச் சேர்ந்த ஒருவர் என பொலிஸார் தெரிவித்தனர்.காயமடைந்த மற்றைய மூன்று இளைஞர்களும் தொடர்ச்சியாக சிகிச்சைப்பெற்று வருகின்றனர்.

இந்தத்துப்பாக்கிசூட்டுக்கு உதவி ஒத்தாசை வழங்கிய குற்றச்சாட்டில் நேற்று முன்தினம் மூன்று சந்தேகநபர்கள் கொழும்பு தெற்கு பொலிஸ் குற்றத்தடுப்பு விசாரணை பிரிவு அதிகாரிகளால் கைது செய்யப்பட்டுள்ளனர். அவர்கள் 29 28 மற்றும் 36 வயதுடைய பொரளை மற்றும் தெமட்டகொட பிரதேசத்தைச் சேர்ந்தவர்கள் என பொலிஸார் தெரிவித்தனர்.

துப்பாக்கி பிரயோகத்தில் போது குறித்த மோட்டார் சைக்கிளின் ஓட்டுநராக செயற்பட்டவருடன் குறித்த சந்தேக நபர்கள் மூவரும் நெருங்கிய தொடர்புகளை பேணியுள்ளதாக ஆரம்ப கட்ட விசாரணைகளில் தெரியவந்துள்ளது. அவருக்கு சந்தேகநபர்களே புதிய சிம் அட்டை ஒன்றையும் பெற்றுக் கொடுத்துள்ளனர்.

அத்துடன் குறித்த மூவருக்கும் 8 ஆயிரம் ரூபா பெறுமதியான ஐஸ் போதைப்பொருட்களை துப்பாக்கிதாரிகள் பெற்றுக்கொடுத்துள்ளமை மேலதிக விசாரணைகளின் போது வெளிக்கொணரபப்ட்டுள்ளது.

மேலும் துப்பாக்கிதாரிகள் துப்பாக்கிப் பிரயோகம் மேற்கொண்டு விட்டு தமது கைத்தொலைபேசியை செயலிழக்க செய்து விட்டு குறித்த பிரதேசத்தில் இருந்து தப்பிச் சென்றுள்ளதாக பொலிஸார் தெரிவித்தனர்.

துப்பாக்கிதாரிகள் ரூசூ39;ரூசூ39;குடு சமிந்தரூசூ39;ரூசூ39; என்பவரின் நெருங்கிய தரப்பினர் என பொலிஸார் சந்தேகம் வெளியிட்டுள்ளனர்.

இந்நிலையில் கைது செய்யப்பட்ட சந்தேக நபர்கள் மூவரும் மேலதிக விசாரணைகளுக்காக கொழும்பு குற்றத் தடுப்பு பிரிவினரிடம் ஒப்படைக்கப்பட்டனர்.

இதற்கமைய சந்தேகநபர்கள் கொழும்பு பிரதான நீதிவான் நீதிமன்றில் நேற்று பிற்பகல் ஆஜர்படுத்தப்பட்ட நிலையில் அவர்களை 24 மணி நேர விசேட தடுப்பு காவல் உத்தரவின் கீழ் தடுத்து வைத்து விசாரிக்குமாறு கொழும்பு பிரதான நீதிவான் தனுஜா லக்மாலி ஜயசுந்தர இதற்கான உத்தரவை பிறப்பித்தார்.

குறித்த சம்பவம் தொடர்பில் ஏற்கனவே கைது செய்யப்பட்டிருந்த ஷெஹான் மதுஷங்க என்ற சந்தேக நபரை எதிர்வரும் 25ஆம் திகதி வரை விளக்கமறியலில் வைக்குமாறும் நீதிவான் மற்றுமொரு உத்தரவு பிறப்பித்தார்.

சம்பவம் தொடர்பில் மேலதிக விசாரணைகள் முன்னெடுக்கப்படுவதாக தெரிவித்த விசாரணை அதிகாரிகள் சந்தேக நபர்களை தடுத்து வைத்து விசாரிக்க அனுமதியளிக்குமாறு மன்றில் கோரிக்கை முன்வைத்தனர். இதற்கமைய நீதிவான் இந்த உத்தரவை பிறப்பித்தார்.

இதன்போது சந்தேக நபரான ஷெஹான் மதுஷங்க சார்பில் மன்றில் ஆஜரான சட்டத்தரணி விடயங்களை முன்வைத்து தனது சேவை பெருநருக்கும் இந்த சம்பவத்துக்கும் தொடர்பில் இல்லை என சுட்டிக்காட்டினார்.

இருப்பினும் ஒரு குறிப்பிட்ட நபர் அளித்த வாக்குமூலத்தின் அடிப்படையில் அவர் கைது செய்யப்பட்டுள்ளதாக சட்டத்தரணி வாதிட்டார். அதன்படி சந்தேக நபர் தொடர்பான சாட்சியங்களின் சாரம்சத்தை  மன்றில் சமர்ப்பிக்குமாறு நீதிவான் பொலிஸாருக்கு உத்தரவிட்டார்.