තවත් වසර 15කින් දළඳා පෙරහරේ අලි ඇතුන් ගණන 8ට සීමා වෙනවා

මෙරට සාම්ප්‍රදායික පෙරහැර මංගල්‍යයන් පැවැත්වීම සඳහා අවශ්‍ය කරන හීලෑ අලි ඇතුන් හිගය සම්බන්ධයෙන් බලධාරීන්ට කොතෙක් සංදේශ ඉදිරිපත් කළත් පලක් වී නොමැති බවත් තවත් වසර 10-15ක් පමණ කාලයක් යන විට මහනුවර ඇසළ පෙරහර සඳහා අලි ඇතුන් අටකට පමණ සීමා වනු ඇති බව ශ්‍රී දළදා මාළිගාවේ දියවඩන නිලමේ ප්‍රදීප් නිලංග දෑල මහතා පැවසීය.

ශ්‍රී දළදා මාළිගාවේ ඇසළ පෙරහර මංගල්‍යය සම්බන්ධයෙන් මල්වතු අස්ගිරි නායක හිමිවරුන්ගේ සහ සිව් මහා දේවාලයන්හි බස්නායක නිලමේවරුන් මහනුවර දිස්ත්‍රික් ලේකම් ප්‍රමුඛ රාජ්‍ය නිලධාරීන් ආරක්ෂක නිලධාරීන්ගේ සහභාගිත්වයෙන් පැවති පෙරහර සාකච්ඡාවේදී නිලමේවරයා ඒ බව අවධාරණය කළේය.

එහිදී දියවඩන නිලමේවරයා වැඩිදුරටත් අවධාරණය කර සිටියේ මෙම අලි ඇතුන්ගේ ගැටලුවට කෙටිකාලීන සහ දීර්ඝකාලීන විසඳුමක් අවශ්‍ය කරන බවයි.

බලධාරීන් විසින් අලි ඇතුන්ගේ ප්‍රශ්නයට විසඳුමක් ලබාදීමට සැරසෙන විට විවිධ සංවිධාන සහ සමාජ මාධ්‍ය මගින් පතුරුවා හරිනුු ලබන අසත්‍ය ප්‍රකාශ හේතුවෙන් එම කටයුතු ඇණ හිටින බවද අවධාරණය කළේය.

සංස්කෘතික උත්සව කටයුතු සඳහා අලි ඇතුන් අතීතයේ සිට එකතු කරගෙන ඇති බව අවධාරණය කළ දියවඩන නිලමේවරයා අනාගතයේදී එවැනි කටයුතු සිදුකිරීම අපහසු වී ඇතිි බවත් එය ඉතා සෝචනීය තත්වයක් බවද පැවසීය.