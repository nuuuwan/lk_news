”ரணிலால் செய்ய முடியாததை அநுர செய்து விட்டார்”

இலங்கையின் கடனை ஜனாதிபதி அனுர குமார திசாநாயக்க மறுசீரமைத்ததாகவும், முன்னாள் ஜனாதிபதி ரணில் விக்ரமசிங்கவால் கூட இதை செய்ய முடியவில்லை என்றும் காணி மற்றும் நீர்ப்பாசன துணை அமைச்சர் சுசில் ரணசிங்க தெரிவித்துள்ளார்.

ஊடகங்களுக்குப் பேட்டியளித்த துணை அமைச்சர், கடனை மறுசீரமைக்கும் பணிகள் மேற்கொள்ளப்படுவது மட்டுமல்லாமல், 2028 ஆம் ஆண்டுக்குள் கடன்களைத் திருப்பிச் செலுத்தத் தொடங்கும் பொருளாதாரமாகவும் மாற்றப்பட்டு வருவதாகக் கூறினார்.

"எனவே, தயவுசெய்து கிராம மக்களிடையே தேவையற்ற குழப்பத்தை ஏற்படுத்துவதை நிறுத்துங்கள். இந்த 09 மாதங்களுக்குள், ஜனாதிபதி ஒரு நல்ல போட்டியை விளையாடியுள்ளார். SLPP-யின் சிலர் ரொக்கெட் சம்பவத்தைப் பிடித்துக்கொண்டு வேடிக்கை பார்க்கிறார்கள். ஜாக்கிரதை, நீங்கள் அதே வேகத்தில் விழக்கூடும்," என்று அவர் எச்சரித்தார்.