குருணாகல் போதனா வைத்தியசாலைக்குள் நுழைய முயன்ற போலி வைத்தியர் கைது !

குருணாகல் போதனா வைத்தியசாலைக்குள் ஸ்டெதஸ்கோப்புடன் நுழைய முற்பட்ட போலி வைத்தியர் ஒருவர் நேற்று ஞாயிற்றுக்கிழமை (05)  கைது செய்யப்பட்டதாக குருணாகல் பொலிஸார் தெரிவித்தனர்.

கைது செய்யப்பட்டவர் குருணாகல், பொத்துஹெர, ஹந்துகல பிரதேசத்தை சேர்ந்த 43 வயதுடையவர் ஆவார்.

சந்தேக நபரிடம் இருந்து களனி பல்கலைக்கழகத்தின் ராகம மருத்துவ பீடத்தின் வைத்திய அடையாள அட்டை மற்றும் ஸ்டெதஸ்கோப் உள்ளிட்ட பொருட்கள் பொலிஸாரால் கைப்பற்றப்பட்டுள்ளன.