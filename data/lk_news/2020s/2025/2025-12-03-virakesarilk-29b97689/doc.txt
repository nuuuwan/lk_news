பேரிடர்களால் உயிரிழந்தவர்களின் எண்ணிக்கை 479 ஆக அதிகரிப்பு!

நாட்டின் 25 மாவட்டங்களையும் பாதித்த கடுமையான அனர்த்த நிலைமையின் காரணமாக புதன்கிழமை (03) மாலை 04.00 மணிக்கு வெளியிடப்பட்ட சமீபத்திய அறிவிப்பின்படி உயிரிழந்தவர்களின் எண்ணிக்கை 479 ஆக அதிகரித்துள்ளதோடு காணாமல் போனவர்களின் எண்ணிக்கை 356 ஆக அதிகரித்துள்ளதாக அனர்த்த முகாமைத்துவ நிலையம் தெரிவித்துள்ளது.

கடும் மழை, வெள்ளப்பெருக்கு, மண்சரிவு உள்ளிட்ட சீரற்ற வானிலையினால் நாடு முழுவதும் பெரும் சேதத்தை ஏற்படுத்தியுள்ளன.

தற்போது பாதிக்கப்பட்ட பகுதிகளில் மீட்பு, நிவாரண மற்றும் மீள் கட்டமைப்பு நடவடிக்கைகள் தொடர்ந்து முன்னெடுக்கப்பட்டு வருகின்றமை குறிப்பிடத்தக்கது.