மோட்டார் சைக்கிள் மீது மரக்கிளை முறிந்து விழுந்ததில் தந்தை பலி ; தாய், மகள், மகன் படுகாயம்!

மொனராகலையில் வெல்லவாய பிரதே செயலகப் பிரிவுக்கு உட்பட்ட எத்திலிவெவ - மஹஆரகம பிரதேசத்தில் மோட்டார் சைக்கிள் ஒன்றின் மீது மரமொன்றின் கிளை முறிந்து விழுந்ததில் தந்தை உயிரிழந்துள்ளதுடன் தாய், மகள் மற்றும் மகன் படுகாயமடைந்துள்ளதாக பொலிஸார் தெரிவித்தனர்.

படுகாயமடைந்த தாய், மகள் மற்றும் மகன் வெல்லவாய ஆதார வைத்தியசாலையில் அனுமதிக்கப்பட்டுள்ளதாக பொலிஸார் தெரிவித்தனர்.

நாட்டில் நிலவும் சீரற்ற வானிலை காரணமாக மரத்தின் கிளை முறிந்து விழுந்துள்ளதாக பொலிஸார் தெரிவித்தனர்.