கிராண்ட்பாஸில் சடலமொன்று கண்டுப்பிடிப்பு!

கிராண்ட்பாஸ் பொலிஸ் நிலையத்திற்கு நேற்று திங்கட்கிழமை (29) கிடைத்த தகவலுக்கமைய கிராண்ட்பாஸ் பொலிஸாரால் சடலம் கண்டுப்பிடிக்கப்பட்டதாக பொலிஸ் ஊடகப்பிரிவு தெரிவித்துள்ளது.

உயிரிழந்தவரின் அடையாளம் இன்னும் உறுதிப்படுத்தப்படவில்லை எனவும், அவர் 35 முதல் 40 வயதுக்குட்பட்ட ஆண் எனவும் தெரிவிக்கப்படுகிறது.

அவர் சுமார் 5 அடி 4 அங்குல உயரம் கொண்டவர் எனவும் கருப்பு காற்சட்டை மற்றும் மேல் உடலில் கருப்பு டி-சர்ட் அணிந்திருந்தார் எனவும் பொலிஸார் அடையாளங்களை வெளிப்படுத்தியுள்ளனர்.

சடலம் கொழும்பு தேசிய வைத்தியசாலையில் வைக்கப்பட்டுள்ளது. மேலதிக விசாரணைகளை கிராண்ட்பாஸ் பொலிஸார் மேற்கொண்டு வருகின்றனர்.