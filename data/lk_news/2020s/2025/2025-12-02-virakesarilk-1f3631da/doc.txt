களனி ஆற்றின் நீர்மட்டம் குறைந்து வருகிறது - நீர்ப்பாசனத்திணைக்களம்

இதன் விளைவாக, களனி ஆற்றுப் படுகையின் தாழ்வான பகுதிகளைப் பாதித்த வெள்ளப்பெருக்கு நிலைமையும் குறைந்து வருகிறது.

களு கங்கை மற்றும் மல்வத்து ஓயா உள்ளிட்ட பல நீர்த்தேக்கங்களின் நீர்மட்டமும் குறைந்து வருவதாக திணைக்களம் மேலும் குறிப்பிட்டுள்ளது.

இன்று செவ்வாய்க்கிழமை (02) அதிகாலை 2:00 மணிக்கு 8.00 அடியாக இருந்த களனி ஆற்றின் நாகலகம் வீதி அளவீட்டில் நீர்மட்டம் அதிகாலை 3:00 மணிக்கு 7.90 அடியாகக் குறைந்துள்ளது.  எனினும், பெரிய வெள்ள நிலைமை நீடித்து வருகிறது.

இதேவேளை, ஹன்வெல்ல  அதிகாலை 2:00 மணிக்கு 8.00 அடியாக இருந்த நீர்மட்டம் அதிகாலை 3:00 மணிக்கு 7.93 அடியாகக் குறைந்தது. ஆனால் பெரிய வெள்ள நிலைமை நீடித்து வருகிறது.

இந்நிலையில், களு கங்கையை அண்டிய எல்கமவில் அதிகாலை 2:00 மணிக்கு 10.40 அடியாக இருந்த நீர்மட்டம்  அதிகாலை 3:00 மணிக்கு 10.30 அடியாகக் குறைந்துள்ளது. எனினும் இன்னும் ஆபத்து வலயத்தில் உள்ளது.

மேலும், மல்வத்து ஓயாவில் உள்ள தந்திரிமலையில் அதிகாலை 2:00 மணிக்கு 8.98 அடியாக இருந்த நீர்மட்டம் அதிகாலை 3:00 மணிக்கு 8.95 அடியாக சற்று குறைந்தது. ஆனால் பெரிய வெள்ள நிலைமை நீடித்து வருகிறது.