කටුනායක ගුවන්තොට ගිය අවුරුද්දට වඩා ’’බිසී’’ වෙයි

කටුනායක බණ්ඩාරනායක අන්තර්ජාතික ගුවන්තොටුපොලේ පළමු මාස අටේ ගුවන් මගීන් හැසිරවීම සියයට 14 කින් වර්ධනය වී ඇතැයි ගුවන්තොටුපොළ සහ ගුවන්‍ සේවා  සමාග පවසයි.

2024 පළමු මාස අටේ  ගුවන් මගීන් 58 37 351 දෙනෙකු හසුරුවා ඇති අතර 2025 වර්ෂයේ පළමු මාස අටේ එම අගය 66 30 728 කි.

එය 2024 පළමු මාස අටට සාපේක්ෂව සියයට 13.59 ක වර්ධනයකි. 2025 පළමු මාස අටේ වැඩිම මගී පිරිසක් හසුරුවා ඇත්තේ අගෝස්තු මාසයේ වන අතර එම අගය 922 993 කි.

ඉදිරි සංචාරක සමය ආරම්භ වීමත් සමඟම නව ගුවන් ගමන් වාර සඳහා ඇති ඉල්ලුම ඉහල ගොස් ඇති බවත්  ඉදිරි සංචාරක සමයේද සංචාරක පැමිණීමේ වර්ධනයක්  බලාපොරොත්තු වන බව ගුවන්තොටුපොළ සහ ගුවන්‍ සේවා  සමාගම පවසයි.