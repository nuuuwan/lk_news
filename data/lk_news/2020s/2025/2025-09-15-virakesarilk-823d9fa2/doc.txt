“பயங்கரவாத யுத்தத்தை முடிவுக்குக் கொண்டுவந்தது எனக்கு கிடைத்த அதிர்ஷ்டம்” – முன்னாள் ஜனாதிபதி மஹிந்த ராஜபக்ஷ

பயங்கரவாத யுத்தத்தை முடிவுக்கு கொண்டுவந்ததையிட்டு மகிழ்ச்சியடைகிறேன். அது எனக்கு கிடைத்த அதிஸ்டம் என்றே கருதுகிறேன்.நாட்டில் மீண்டும் யுத்தம் தோற்றம் பெறாது. சர்வதேச தலையீடுகளுக்கு அடிபணியாமல் அரச தலைவர்கள் செயற்பட வேண்டும் என முன்னாள் ஜனாதிபதி மஹிந்த ராஜபக்ஷ தெரிவித்துள்ளார்.

இளைஞர்கள் தமது உரிமைகளை பெற்றுக்கொள்ள வேண்டும்.அவற்றை அநாவசியமான முறையில் போராடி  பெற்றுக்கொள்ள கூடாது. அவ்வாறு செயற்பட்டால் அரசாங்கமும் அநாவசியமான முறையில் முடக்குவதற்கு தயாராகும்.ஆகவே தமது உரிமைகளை பெற்றுக்கொள்வதற்கு ஜனநாயக வழிமுறையில் செயற்பட வேண்டும்.அரசாங்கத்துக்கு மக்கள் ஆணை வழங்கியுள்ளார்கள்.ஆகவே அரசாங்கம் செயற்படுவதற்கு இடமளிக்க வேண்டும்  எனவும் குறிப்பிட்டுள்ளார்.

அரச உத்தியோகபூர்வ இல்லத்தில் இருந்து வெளியேறி தங்காலை கால்டன் இல்லத்துக்கு சென்றுள்ள முன்னாள் ஜனாதிபதி மஹிந்த ராஜபக்ஷ தனியார் தொலைக்காட்சி சேவைக்கு வழங்கிய நேர்காணலின் போது மேற்கண்டவாறு குறிப்பிட்டார்

கேள்வி –கொடிய யுத்தத்தை முடிவுக்கு கொண்டுவந்து நாட்டை அபிவிருத்தியடைய செய்து,மக்களின் அபிமானத்தை பெற்ற தாங்கள், அரச உத்தியோகபூர்வ இல்லத்தில் இருந்து வெளியேறி தங்காலை கால்டன் இல்லத்துக்கு வருவீர்கள் என்று நினைத்தீர்களா?

பதில்- எனது வீட்டுக்கு வருவதை காட்டிலும் நிம்மதி ஏதும் உள்ளதா,உத்தியோகபூர்வ இல்லத்தில் இருந்தாலும் இங்கு வருவதற்கே எண்ணியிருந்தேன்.அதுவே எனது விருப்பம்.

கேள்வி –முன்னாள் ஜனாதிபதிகள் தொடர்பில் இந்த அரசாங்கம் இவ்வாறு தீர்மானம் எடுக்கும் என்று நீங்கள் எதிர்பார்த்தீர்களா?

பதில் - அரசாங்கம் எடுக்கும் தீர்மானங்கள் சரியானதாகவும் இருக்கலாம்,பிழையானதாகவும் இருக்கலாம்.எமக்கு சரியாக இருக்கும் விடயம் அவர்களுக்கு தவறானதாக இருக்கும்.

பதில் - ராஜபக்ஷர்கள் மாத்திரமல்ல அரசாங்கத்துக்கு அச்சுறுத்தலாக அமையும் சகலரும் பழிவாங்கப்படுகிறார்கள்.ஆகவே அதுவொன்றும் எமக்கு பெரியதொரு விடயமல்ல,

பதில் - அவர்களுக்கு இயலுமான அளவில் நாட்டை நிர்வகிக்கிறார்கள்.நாங்கள் அதற்கு அச்சமடையவில்லை.மக்கள் அரசாங்கத்துக்கு ஆணை வழங்கியுள்ளார்கள்.ஆகவே அவர்கள் நாட்டை நிர்வகிக்க இடமளிக்க வேண்டும்.அரசாங்கம் தவறான வகையில் செயற்பட்டால் நாட்டு மக்களுக்கு அதனை நாம் எடுத்துக்காட்ட வேண்டும்.

பதில் - மகிழ்ச்சியாக உள்ளது.பயங்கரவாதத்தை முடிவுக்கு கொண்டு வர சந்தர்ப்பம் கிடைத்தது அதிஷ்டமாக கருதுகிறேன்.

பதில் -சர்வதேச தலையீடு என்றும் இருந்தது, இவ்வாறான தலையீடுகளுக்கு அரச தலைவர்கள் அடிபணிய கூடாது.

பதில் - நான் அவ்வாறு நினைக்கவில்லை.ஆனால் உறுதியாக குறிப்பிட முடியாது. ஏனெனில் விடுதலை புலிகள் அமைப்பு தோற்றம் பெறும் என்று எவரும் நினைக்கவில்லையே,

கேள்வி - நாட்டு மக்களில் ஒரு தரப்பினர்கள் உங்களை கடுமையாக விமர்சிக்கிறார்கள். அவற்றை எவ்வாறு பொறுத்துக்கொள்கின்றீர்கள் ?

பதில் -அரசியலுக்கு வரும்போது அனைத்தையும் தாங்கிக் கொள்ள பழக வேண்டும். அவற்றை ஏற்றுக்கொள்ள முடியாவிடின் வீட்டில் தான் இருக்க வேண்டும்.

பதில் - இளைஞர்கள் தமது உரிமைகளை பெற்றுக்கொள்ள வேண்டும். அவற்றை அநாவசியமான முறையில் போராடி  பெற்றுக்கொள்ள கூடாது. அவ்வாறு செயற்பட்டால் அரசாங்கமும் அநாவசியமான முறையில் முடக்குவதற்கு தயாராகும். ஆகவே தமது உரிமைகளை பெற்றுக்கொள்வதற்கு ஜனநாயக வழிமுறையில் செயற்படுங்கள் என்று குறிப்பிட்டுக் கொள்கிறேன்.