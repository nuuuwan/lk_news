சிலம்பரசன் டி ஆர் நடிக்கும் 'அரசன்' படத்தின் பிரத்யேக காணொலி வெளியீடு

தமிழின் முன்னணி நட்சத்திர நடிகரான சிலம்பரசன் நடிக்கும் 'அரசன்' படத்தின் பிரத்யேக காணொலி வெளியிடப்பட்டிருக்கிறது.

இயக்குநர் வெற்றிமாறன் இயக்கத்தின் உருவாகி வரும் 'அரசன்' திரைப்படத்தில் சிலம்பரசன் கதையின் நாயகனாக முதன்மையான கதாபாத்திரத்தில் நடிக்கிறார். வேல்ராஜ் ஒளிப்பதிவு செய்து வரும் இந்த திரைப்படத்திற்கு அனிருத் இசையமைக்கிறார்.

வடசென்னை பின்னணியில் கேங்ஸ்டர் படமாக தயாராகும் இந்த திரைப்படத்தை வி கிரியேஷன்ஸ் நிறுவனம் சார்பில் தயாரிப்பாளர் கலைப்புலி எஸ். தாணு தயாரிக்கிறார்.

வெற்றிமாறன்- சிலம்பரசன் முதன்முறையாக கூட்டணி அமைத்திருப்பதாலும் வடசென்னை பின்னணியில் கதைக்களம் அமைந்திருப்பதாலும் படத்தைப் பற்றிய எதிர்பார்ப்பு அதிகரித்திருக்கிறது. அதனை உறுதிப்படுத்தும் வகையில் இப்படத்தின் பிரத்யேக காணொலியும் அமைந்திருப்பதால் ரசிகர்கள் உற்சாகமடைந்திருக்கிறார்கள்.

இதனிடையே இந்தத் திரைப்படம் தமிழில் 'அரசன்' என்ற பெயரிலும்,  தெலுங்கில் 'சாம்ராஜ்யம்' என்ற பெயரிலும் தயாராகி வருவதாக படக்குழுவினர் தெரிவித்துள்ளனர் என்பதும் ஐந்து நிமிடங்கள் கொண்ட இந்த காணொலி  முதலில் பட மாளிகையில் வெளியிடப்பட்டு, பிறகு இணையத்தில் வெளியிடப்பட்டிருக்கிறது என்பதும் குறிப்பிடத்தக்கது.