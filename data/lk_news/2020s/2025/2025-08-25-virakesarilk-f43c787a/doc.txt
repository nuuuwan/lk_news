ராப் பாடகர் ‘மதுவா’ போலி துப்பாக்கி மற்றும் போதைப்பொருளுடன் கைது

‘மாதவ் பிரசாத்’ எனும் இயற்பெயர் கொண்ட ராப் பாடகர் ‘மதுவா’, போலி கைத்துப்பாக்கி மற்றும் போதைப்பொருளுடன் கைது செய்யப்பட்டதாக கஹதுடுவ பொலிஸார் தெரிவித்துள்ளனர்.

போதைப்பொருள் மற்றும் கைத்துப்பாக்கியை வைத்திருந்து, போதைப்பொருள் உட்கொள்வதைச் சித்தரிக்கும் வீடியோவை பேஸ்புக்கில் பதிவேற்றிய ஆறு பேர் கொண்ட குழுவைச் சார்ந்த விசாரணையின் போது, சந்தேகநபர் ஹோமாகம பகுதியில் உள்ள வீட்டு வளாகத்தில் கைது செய்யப்பட்டார்.

விசாரணையில், தனது பேஸ்புக் பின்தொடர்பவர்களின் எண்ணிக்கையை அதிகரிக்கும் நோக்கில் சந்தேகநபர் போதைப்பொருள் உட்கொள்வதை காட்டும் வீடியோக்களை பதிவேற்றியிருந்தது தெரியவந்தது.

பொலிஸார் அவரிடமிருந்து 20 மில்லிகிராம் ஐஸ் மற்றும் 35 கிராம் ஹஷீஷ் பறிமுதல் செய்துள்ளனர்.

இந்த கைது நடவடிக்கை, கஹதுடுவ பொலிஸ் நிலைய பொறுப்பதிகாரி பிரதான பொலிஸ் பரிசோதகர் தமித பெரேராவின் அறிவுறுத்தலின் பேரில், குற்றப்புலனாய்வு பிரிவு பொறுப்பதிகாரி உப பொலிஸ் பரிசோதகர் ரஜித குருசிங்க தலைமையிலான குழுவால் முன்னெடுக்கப்பட்டது.