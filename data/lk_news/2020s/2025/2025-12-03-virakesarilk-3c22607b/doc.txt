மீட்டியாகொட துப்பாக்கிச் சூடு முயற்சி: சந்தேகநபர்கள் ஹெரோயினுடன் கைது!

மீட்டியாகொட பொலிஸ் பிரிவில்  கடந்த 28 ஆம் திகதி   நபரொருவரை துப்பாக்கியால் சுட்டு கொலை செய்ய முயன்ற குற்றத்திற்காக ஹெரோயின் போதைப்பொருளுடன் சந்தேகநபர்கள் இருவர்  கைது செய்யப்பட்டுள்ளனர்.

பொலிஸாருக்கு கிடைத்த தகவலின் அடிப்படையில், நேற்று செவ்வாய்க்கிழமை (02) கைது நடவடிக்கை இடம்பெற்றுள்ளது.

கைது செய்யப்பட்ட சந்தேகநபர்கள் ஹெங்கமுவ மற்றும்  உனவதுன பகுதிகளைச்  சேர்ந்த 27 வயதுடைய பெண் சந்தேக நபரும்  41 வயதுடைய ஆண் சந்தேக நபரும்  ஆவார்.

மேற்படி குற்றத்தைச் செய்தவருக்கு போக்குவரத்து வசதிகளை வழங்கி, குருவிட்ட பொலிஸ் பிரிவில் குற்றத்தைச் செய்ய உதவிய சந்தேக நபர்கள் 02 கிராம் 40 மில்லிகிராம் ஹெரோயின் போதைப்பொருளுடன்  கைது செய்யப்பட்டு மீட்டியாகொட பொலிஸ் நிலையத்தில் ஒப்படைக்கப்பட்டார்.

மேலும், இந்த சம்பவம் குறித்து மீட்டியாகொட பொலிஸார் மேலதிக விசாரணைகளை மேற்கொண்டு வருகின்றனர்.