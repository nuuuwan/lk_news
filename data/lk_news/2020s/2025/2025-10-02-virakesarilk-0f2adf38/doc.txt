நவகிரகங்களின் வலிமையை பெறுவதற்கான சூட்சும வழிமுறைகள்..!

தங்களுடைய ஜாதகத்தை துல்லியமாக அவதானிப்பது எளிது. ஒவ்வொரு நவகிரகங்களுக்கும் மூன்று நட்சத்திரங்கள் உண்டு. உங்களுடைய ஜாதக கட்டத்தில் மொத்தம் உள்ள கட்டங்களில் எந்த கிரகங்கள் - எந்தெந்த நட்சத்திரத்தில் அமையப்பெற்றுள்ளது என்பதனை நாம் பட்டியலிட்டு கொள்ள வேண்டும். இதில் பலருக்கும் நவகிரகங்களுக்கான நட்சத்திரங்களில் பல கிரகங்கள் இடம் பெறாது.

உதாரணத்திற்கு சந்திரனின் நட்சத்திரமான ரோகிணி, ஹஸ்தம் திருவோணம் ஆகிய நட்சத்திரங்களின் நான்கு பாதங்களிலும் எந்த கிரகமும் இல்லை என்றால் உங்களுடைய ஜாதகத்தில் சந்திர பகவான் வலிமை இழந்திருக்கிறார் என்பதை உணர்ந்து கொள்ளலாம்.

எந்த கிரகங்களின் வலிமை இல்லையோ...! அந்த கிரகத்திற்கு உண்டான காரகத்துவங்கள் எமக்கு நல்ல பலனை வழங்குவதில்லை. இந்நிலையில் நவகிரகங்களின் வலிமையை நாம் ஏற்படுத்திக் கொள்வதற்கான சூட்சம வழிமுறைகளை எம்முடைய ஆன்மீக முன்னோர்கள் வழங்கி இருக்கிறார்கள். சூரியன் முதல் சுக்ர பகவான் வரையிலான நவக்கிரகங்கள் உங்களுடைய ஜாதகத்தில் எவை வலிமை இல்லையோ...!? அதனை அதிகரிப்பதற்கான சூட்சம வழிமுறைகளையும் பட்டியலிட்டு இருக்கிறார்கள். அதனை தொடர்ந்து காண்போம்.

சூரியன் - வெற்றிலை + பாக்கு மெல்லும் பழக்கம் இருந்தால் அதனை கைவிட வேண்டும். வெற்றிலை+ பாக்கு மெல்லும் பழக்கம் இல்லை என்றால் அதனை வாரத்திற்கு ஒருமுறையேனும் மேற்கொள்ள வேண்டும்.

கூலிங் கிளாஸ் அணிவது -- காயத்ரி மந்திரத்தை உச்சரிப்பது/ கேட்பது - வாரத்திற்கு ஒரு முறையேனும் அருகில் இருக்கும் மலை மீது ஏறி, இறங்குவது- தந்தையின் புகைப்படத்தை எப்போதும் உடன் வைத்திருப்பது- ஓரஞ்சு / காவி வண்ண உடையை அணிவது- சூரிய ஒளியில் நடமாடுவது இதுபோன்ற வழிமுறைகளை நாம் கடைப்பிடித்தால் சூரிய பகவானின் வலிமை கிடைப்பதுடன் அருளும், காரகத்துவமும் கிடைக்கும்.

சந்திரன் - நிலவொளியில் உணவை பசியாறுவது ஊஞ்சலில் ஆடுவது கடல், நீர்வீழ்ச்சி ஆகியவற்றில் நீராடுவது... மீன் விற்பனையகத்தை நடத்துவது இதனை நாம் பின்பற்றினால் சந்திர பகவானின் அருளாசி கிடைக்கும்.

செவ்வாய் - பிரத்யேக உடை அணிந்து வியர்வை வெளியேறும் வரை உடற்பயிற்சி செய்திட வேண்டும். முதுகெலும்பு/ ரத்த ஓட்டம் ஆகிய விடயங்களில் உரிய கவனத்தை செலுத்திட வேண்டும். குருதிக்கொடையில் பங்கு பற்ற வேண்டும். வேல் சின்னம் / கோப்பி கொட்டை வண்ண உடை அணிவது.. போன்ற வாழ்வியல் பரிகாரங்களை மேற்கொண்டால் செவ்வாயின் அருள் பரிபூரணமாக கிட்டும்.

ராகு -  நீர்ச்சத்து குறைபாடு பாதிப்பு ஏற்படக்கூடும். இதனால் நாளாந்தம் தாகம் ஏற்படும் போதெல்லாம் தண்ணீரை அருந்த தவறாதீர்கள். தியானம், யோகா போன்ற மூச்சுப் பயிற்சி செய்ய வேண்டும். மாதத்திற்கு ஒரு நாள் காவி உடையை அணிவது ராகு பகவானின் வலிமையை அதிகரித்துக் கொள்ளலாம். அதனூடாக அவரின் அருளையும் பெறலாம்.

குரு - பிராமண நண்பர்களுக்கும் / நபர்களுக்கும் உதவ வேண்டும். உங்களுக்கு வித்தையை சொல்லிக் கொடுத்த குரு அல்லது ஆசிரியருக்கு உதவி செய்வது மஞ்சள் வண்ண பொருட்களை பாவிப்பதை அதிகரித்துக் கொள்ள வேண்டும். காலையில் எழுந்தவுடன் எதையும் அருந்தாமல் நேரடியாக வில்வ இலையை மென்று சாப்பிடுவது  போன்றவற்றை உறுதியாக கடைப்பிடித்தால் குருபலம் கிடைத்து திருமண தடை உடைந்து இல்லறத்தில் அடியெடுத்து வைக்கலாம்.

சனி - நல்லெண்ணையை கூடுதலாக பாவிக்க வேண்டும். கருப்பு வண்ண உடைய அணிவதை குறைத்துக்கொண்டு, நீல வண்ணத்திலான ஆடைகளை அணிவதை அதிகப்படுத்திக் கொள்ள வேண்டும். வீட்டில் ஓய்வாக இருக்கும் தருணங்களில் பழைய ஆடைகளையும், சிறிதளவு கிழிந்த ஆடைகளையும் அணியலாம். அகத்திக்கீரை, பாகற்காய், வேப்பிலை ரசம் ஆகியவற்றை வாய்ப்பு கிடைக்கும் போதெல்லாம் சாப்பிடலாம்.‌வாசனாதி திரவியங்களை பாவிப்பதை தவிர்க்க வேண்டும். இதனை கடைப்பிடித்தால் சனி பகவானின் கெடு பலன்கள் குறைந்து சுப பலன்கள் அதிகரிக்கும்.

புதன் - மற்றவர்களின் பணியை பார்வையிடுவதை விட உங்களுக்கான வேலையை செய்வதில் தான் கவனம் செலுத்த வேண்டும். செல்போன் பார்வையிடுவதை கட்டுப்படுத்திக் கொள்ள வேண்டும். பச்சை வண்ணத்திலான உடைகளை அணிவதை அதிகப்படுத்திக் கொள்ளலாம். புதன்கிழமை புதனின் நட்சத்திரங்களான ஆயில்யம்- அஸ்தம்- ரேவதி -ஆகிய நட்சத்திர நாட்களில் மௌன விரதம் இருக்க வேண்டும். இதனை உறுதியாக கடைப்பிடித்தால் புதன் பகவானின் பரிபூரண ஆசி கிட்டும்.

கேது - ஆன்மீகம் தழைத்தோங்கும் இடங்களில் சென்று வருவது தேவாலயம் உள்ளிட்ட மாற்று மத தலங்களுக்கும் சென்று வருவது  காவி உடை அணிவது  வைடூரியம் எனும் அணிகலனை அணிந்து கொள்வது போன்றவற்றை பின்பற்றினால் கேதுவின் அருளால் எமக்குரிய ஞானம் கிடைக்கும்.‌

சுக்ரன் - சொகுசு வாழ்க்கையை வாழாமல் கட்டுப்படுத்திக் கொள்ள வேண்டும். உதாரணத்திற்கு ஒரு வீதி தள்ளி இருக்கும் கடைக்கு கூட கார் எடுத்துச் செல்வது. திருப்பதி ஏழுமலையானுக்கு வெண்பட்டினை சாற்றி வழிபட வேண்டும். யாரைப் பற்றியும் யாரிடமும் புறம் பேசக்கூடாது.

அடிக்கடி சுற்றுலா செல்வது வெளியிடங்களில் அதிக அளவில் பசியாறுவதை தவிர்த்திட வேண்டும். அவசியம் இருந்தால் மட்டுமே செல்ல வேண்டும். மனைவியுடன் எப்போதும் விட்டுக் கொடுக்கும் மனப்பான்மையுடன் நடந்திட வேண்டும். இதனை நம்பிக்கையுடன் கடைப்பிடித்தால் சுக்கிர பகவானின் பரிபூரண அருள் கிடைத்து சுப பலன்கள் கிடைக்கப் பெறுவீர்கள்.