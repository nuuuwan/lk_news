காதலியை கரம் பிடித்த இயக்குநரும், நடிகருமான அபிஷன் ஜீவந்த்

'டூரிஸ்ட் ஃபேமிலி' படத்தின் மூலம் தமிழ் திரையுலகத்தின் கவனத்தை தன் பக்கம் திருப்பிய இளம் இயக்குநர் அபிஷன் ஜீவந்துக்கும் , அவருடைய நீண்ட நாள் காதலியான அகிலாவிற்கும் சென்னையில் கோலாகலமாக திருமணம் நடைபெற்றது.

தம்பதிகளின் பெற்றோர்கள் - உறவினர்கள்- நண்பர்கள் - புடை சூழ திருமணம் பாரம்பரிய முறைப்படி சென்னையில் நடைபெற்றது.  முன்னதாக சென்னையில் உள்ள நட்சத்திர ஹொட்டேலில் நடைபெற்ற திருமண வரவேற்பு நிகழ்வில் நடிகர்கள் சசிகுமார் - சிவகார்த்திகேயன்-  எம்.எஸ். பாஸ்கர் - ரமேஷ் திலக் - நடிகைகள் சிம்ரன்-  அனஸ்வரா ராஜன் - தயாரிப்பாளர்கள் ராஜசேகர் கற்பூர சுந்தர பாண்டியன் - சௌந்தர்யா ரஜினிகாந்த் - மகேஷ் ராஜ் பஸ்லியான் - அருண் விஷ்வா-  சினிஷ்- இயக்குநர்கள் சசி- ரஞ்சித் ஜெயக்கொடி -சண்முக பிரியன்- பிரபு ராம் வியாஸ் - மதன்-  இசையமைப்பாளர்கள் ஷான் றோல்டன்- பாடலாசிரியர்கள் - விநியோகஸ்தர்கள்-  படத் தொகுப்பாளர்கள் - என திரையுலக பிரபலங்கள் பலரும் நேரில் வருகை தந்து மணமக்களை வாழ்த்தினர்.

இதனிடையே அபிஷன் ஜீவந்த் கதையின் நாயகனாக அறிமுகமாகும் திரைப்படத்தின் பர்ஸ்ட் லுக் மற்றும் டைட்டில் விரைவில் வெளியாகும் என எதிர்பார்க்கப்படுகிறது என்பது குறிப்பிடத்தக்கது.