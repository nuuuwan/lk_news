රැඳවියාට තහනම් බඩු යැවූ ජේලර් මාට්ටු

කළුතර බන්ධනාගාර තුල රදවා සිටින රැදවියකුට මත්ද්‍රව්‍ය සහ ජංගම දුරකථන ලබාදිම සදහා කාන්තාවකට ආධාර අනුබල දුන්බව කියන බන්ධනාගාර ජේලර්වරයකු අත්අඩංගුවට ගත්බව කළුතර උතුර පොලිසිය පවසයි .

මෙසේ අත්අඩංගුවට ගෙන ඇත්තේ වස්කඩුව ප්‍රදේශයේ පදිංචි 53 හැවිරිදි ජේලර්වරයකු බව පොලිසිය කීය.

පානදුර , හිරණ ප්‍රදේශයේ කාන්තාවක පසුගිය දිනක කළුතර බන්ධනාගාරයේ රැදවියකුට අයිස් මත්ද්‍රව්‍ය, හෙරොයින් සහ ජංගම දුරකථනයක් ලබාදීම සදහා සූදානම් වීමේදී අත්අඩංගුවට ගෙන තිබූණි.

එකී කාන්තාවගෙන් ප්‍රශ්න කිරීමේදී සැකකාර ජේලර් වරයා රුපියල් 35,000 ක මුදලක් ලබාගැනීමට කටයුතු කර තිබීමෙන් පසු සැකකාර ජේලර්වරයා වහාම ක්‍රියාත්මක වන පරිදි වව්නියාව බන්ධනාගාරයට මාරුකර යවා තිබේ.