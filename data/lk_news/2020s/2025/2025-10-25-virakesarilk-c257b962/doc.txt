பார்வையாளர்களின் கவனத்தை கவர்ந்த 'அதர்ஸ்' படத்தின் பாடலும் ...காணொளியும்...!

புதுமுக நடிகர் ஆதித்யா மாதவனும் இளைஞர்களின் வசீகர கன்னி நடிகை கௌரி ஜி கிஷனும் இணைந்து தோன்றும்.. 'ஒரு பார்வை பார்த்தவனே..' எனத் தொடங்கும் 'அதர்ஸ்' படத்தின் பாடலும், பாடலுக்கான காணொளியும் ரசிகர்களை கவர்ந்து வருகிறது. இதனால் வெளியான குறுகிய கால அவகாசத்திற்குள் இரண்டு மில்லியனுக்கும் மேற்பட்ட பார்வையாளர்களால் பார்வையிடப்பட்டு சாதனையும் படைத்து வருகிறது.

இயக்குநர் அபின் ஹரிஹரன் இயக்கத்தில் உருவாகியுள்ள 'அதர்ஸ்' திரைப்படத்தில் ஆதித்யா மாதவன், கௌரி ஜி கிஷன், அஞ்சு குரியன், முனிஸ்காந்த் உள்ளிட்ட பலர் நடித்திருக்கிறார்கள். அரவிந்த் ஒளிப்பதிவு செய்திருக்கும் இந்த திரைப்படத்திற்கு ஜிப்ரான் வைபோதா இசையமைத்திருக்கிறார். திரில்லராக தயாராகியுள்ள இந்த திரைப்படத்தை கிராண்ட் பிக்சர்ஸ் நிறுவனம் தயாரித்திருக்கிறது.

எதிர்வரும் நவம்பர் மாதம் ஏழாம் திகதியன்று உலகம் முழுவதும் பட மாளிகையில் வெளியாகும் என அறிவிக்கப்பட்டிருக்கும் இப்படத்தில் இடம்பெற்ற 'ஒரு பார்வை பார்த்தவனே.. உயிர் வரை சாய்த்தவனே..' எனத் தொடங்கும் பாடலும், பாடலுக்கான காணொளியும் வெளியிடப்பட்டிருக்கிறது.

இந்தப் பாடலை பாடலாசிரியர் மோகன் ராஜன் எழுத, பின்னணி பாடகிகள் சக்தி ஸ்ரீ கோபாலன் - நமீதா பாபு மற்றும் இசையமைப்பாளரும், பாடகருமான ஜிப்ரான் ஆகியோர் இணைந்து பாடியிருக்கிறார்கள்.  காதலனைப் பற்றி காதலியின் குரலாக ஒலிக்கும் வரிகளும் .. மெல்லிசையும்..  அனைத்து தரப்பு ரசிகர்களையும் வெகுவாக கவர்ந்திருக்கிறது.