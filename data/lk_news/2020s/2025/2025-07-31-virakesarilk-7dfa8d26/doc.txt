பிரவுன்ஸ் நிறுவனத்தின் 150வது ஆண்டு விழா: ரூபா. 200 மில்லியன் மதிப்புள்ள வெகுமதிகள் விநியோகஸ்தர்களுக்கு வழங்கல்!

நாடு முழுவதும் உள்ள அதன் முக்கிய விநியோகஸ்தர்களின் நீண்டகால விசுவாசத்தையும் செயல்திறனையும் கௌரவிக்கும் முயற்சியாக, பிரவுன்ஸ் பேட்டரி மற்றும் டயர் மூலோபாய வணிகப் பிரிவு (SBU) சமீபத்தில் காலி முக ஹோட்டல் (Galle Face Hotel) ஒரு மதிப்புமிக்க விநியோகஸ்தர் பாராட்டு விழாவை நடத்தியது.

2024 டிசம்பர் மாதம் முதல் மார்ச் மாதம் 2025 வரை நடைபெற்ற ஒரு புதுமையான விநியோகஸ்தர் தள்ளுபடி அங்கீகாரத் திட்டத்தின் ஒரு பகுதியாக, பேட்டரி மற்றும் டயர் SBU ரூபா. 200 மில்லியனுக்கும் அதிகமான ஊக்கத்தொகைக்கான காசோலைகளை வழங்கியது.

இது பிரவுன்ஸ் குழுமத்தின் 150 வது ஆண்டு விழா மற்றும் 101 வருடங்கள் தேசத்தில் முன்னிலையில் உள்ளதை குறிக்கும் வகையில் இலங்கையில் ஒரு ஒட்டோமொடிவ் பேட்டரி நிறுவனத்தால் இதுவரை பெறப்பட்ட மிக உயர்ந்த தொகையாகும்.

நாடு முழுவதும் 290 க்கும் மேற்பட்ட விநியோகஸ்தர்களுக்கு வெகுமதி அளிக்கும் ஒட்டுமொத்த பிரசாரத்தின் ஒரு பகுதியாக, பிரவுன்ஸின் எக்ஸைட், லூகாஸ் மற்றும் டைஜெனெடிக் பேட்டரி வர்த்தக குறியீடுகளின் மிகவும் வெற்றிகரமான விற்பனையாளர்களைப் பிரதிநிதித்துவப்படுத்தும் இந்த மாநாடு, உள்ளூர் வாகன சந்தையில் மிகவும் நம்பகமான சில பெயர்களை வென்றெடுப்பதில் முக்கிய பங்கு வகித்த 53 சிறந்த செயல்திறன் கொண்டவர்களை கௌரவித்தது.

இது போன்ற விநியோகஸ்தர்கள் வெகுமதி முன்முயற்சிகள், அதன் மதிப்புமிக்க கூட்டாளர் வலையமைப்பைக் கௌரவிப்பதற்கும் வளர்ப்பதற்கும் பிரவுன்ஸின் தொடர்ச்சியான முயற்சிகளை பிரதிபலிக்கிறது.

பிரவுன்ஸ் குழுமத்தின் 150வது ஆண்டு செயல்பாட்டுடன் இந்த நிகழ்வு இணைந்ததால், இந்த நிகழ்வு இன்னும் ஆழமான அதிர்வுகளைக் கொண்டிருந்தது.

புதுமை, நம்பிக்கை மற்றும் முன்னோடி மனப்பான்மை ஆகியவற்றின் அடிப்படையில் கட்டமைக்கப்பட்ட நிறுவனத்தின் நீடித்த பாரம்பரியத்தைப் பறைசாற்றும் ஒரு நினைவுச்சின்ன மைல்கல் இது.

1909 ஆம் ஆண்டு இலங்கையின் முதல் ஆட்டோமொபைலான Darracq Motorcar ஐ அறிமுகப்படுத்தியது இந்த வரலாற்றுச் சிறப்புமிக்க தருணத்துடன், 1924 ஆம் ஆண்டு அறிமுகப்படுத்தப்பட்டதிலிருந்து எக்ஸைட் இலங்கை சந்தையில் 101 ஆண்டுகளைக் குறிக்கிறது.