திருக்கோவில் ஆதார வைத்தியசாலையில் இயன் மருத்துவப் பிரிவு திறந்துவைப்பு

திருக்கோவில் ஆதார வைத்தியசாலையில் இயன் மருத்துவப்பிரிவு  திருக்கோவில் பிரதேச சபை தவிசாளர், அம்பாறை மாவட்ட தமிழர் ஒன்றிய தலைவர் மற்றும் SSK Construction நிறுவன உரிமையாளருமாகிய சுந்தரலிங்கம் சசிகுமார் அவர்களால் 21ஆம் திகதி திங்கட்கிழமை திறந்து வைக்கப்பட்டது.

தவிசாளரின் நிதிப்பங்களிப்புடன் வைத்தியசாலையின் வைத்திய அத்தியட்சகரின் ஏ.பீ.மசூத் மேற்பார்வையில் குறித்த இயன் மருத்துவப் பிரிவு திருக்கோவில் ஆதார வைத்தியசாலையில் அமைக்கப்பட்டுள்ளது.

இதன் போது உரையாற்றிய தவிசாளர் வைத்திய அத்தியட்சகரின் இந்த செயற்பாடு சிறந்த நிர்வாகத்திற்கான முன் உதாரணம் எனவும் விரைவாக வைத்தியசாலை அபிவிருத்திக்காக இரண்டாம் கட்ட நிதி ஒதுக்கீடாக  சுமார் 3 மில்லியன்  நிதி ஒதுக்கீடு  செய்யப்படவுள்ளதாகவும் தெரிவித்தார்.

இதன் போது வைத்தியசாலையில் அனுமதிக்கப்பட்டுள்ள நோயாளிகளையும் சத்தித்த தவிசாளர் அவர்களின் குறை நிறைகளையும் கேட்டறிந்து கொண்டார்.

திருக்கோவில் ஆதார வைத்தியசாலை வைத்திய அத்தியட்சகர் ஏ.பீ.மசூத் இயன் மருத்துவர் கணபதிப்பிள்ளை ஹரன்ராஜ் மற்றும் வைத்தியசாலை அபிவிருத்தி குழு , வைத்தியசாலை தாதி உத்தியோகத்தர்கள் , சமூகநலன் விரும்கிகளும் இந் நிகழ்வில் கலந்து கொண்டனர்.