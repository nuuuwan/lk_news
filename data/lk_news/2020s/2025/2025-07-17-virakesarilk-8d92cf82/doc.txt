ஈ.பி.டி.பி. ஆட்சிக் காலத்துக்குப் பிறகு யாழ். மாநகர சபையில் குறிப்பிடத்தக்க வேலைத் திட்டங்கள் எதுவும் நடைபெறவில்லை – முன்னாள் முதல்வர் யோகேஸ்வரி

யாழ்ப்பாண மாநகர சபையின் முன்னாள் முதல்வர் யோகேஸ்வரி பற்குணராஜா, ஈ.பி.டி.பி. ஆட்சிக் காலத்துக்குப் பிறகு யாழ் மாநகர சபையால் எந்த முக்கியமான வேலைத் திட்டங்களும் முன்னெடுக்கப்படவில்லை எனக் குற்றச்சாட்டு முன்வைத்துள்ளார்.

இன்று வியாழக்கிழமை (17)நடைபெற்ற மாநகர சபை அமர்வில் முன்னாள் முதல்வர், திண்ம கழிவகற்றல் பணிகளை தனியார் நிறுவனங்களுக்கு ஒப்படைத்துள்ளதை எதிர்த்து, அதற்கு எதிரான கருத்துக்களை வெளியிட்டார்.

முன்னாள் எமது ஆட்சிக் காலத்தில், யாழ்ப்பாண மாநகர சபையில் 35 உழவு இயந்திரங்கள் இருந்தன. ஈழ மக்கள் ஜனநாயகக் கட்சியின் செயலாளர் மற்றும் முன்னாள் அமைச்சர் டக்ளஸ் தேவானந்தாவின் இணக்க அரசியலின் மூலம் முன்னெடுக்கப்பட்ட அபிவிருத்திகளுக்குப் பிறகு யாழ்ப்பாணத்தில் எந்தவொரு மாற்றமும் இடம்பெறவில்லை. அந்த காலத்தில் மேலும் 4 உழவு இயந்திரங்கள் கிடைத்திருந்தது மற்றும் திண்மக் கழிவுகள் முறையாக அகற்றப்பட்டு வந்தன. ஆனால் திடீரென அந்த பணிகள் தனியாருக்கு ஒப்படைக்கப்பட்டதற்கான காரணம் எனக்கு புரியவில்லை. எனவே, தற்போதைய முதல்வர் இதில் மாற்றம் கொண்டு வர வேண்டும்.

மேலும், கடந்த காலங்களில் மாநகர சபை கூட்டங்களில் துறை சார்ந்த அதிகாரிகள் குறைவாக பங்கேற்றதைக் குறை கூறி, சபையில் உறுப்பினர்களால் முன்வைக்கப்பட்ட விடயங்களை முழுமையாக புரிந்து கொண்டு நடைமுறைப்படுத்த நிர்வாக அதிகாரிகள் அதிகமாக பங்கேற்பதற்கு தேவை உண்டாகும் என்றார்.

இதன் பொருட்டு, நல்லூர் உற்சவ காலத்தில் பெண்களுக்கு வாழ்வாதாரமாக 40 பெண்ணுக்கு ஆதரவாக வழங்க வேண்டும் எனவும், இன்று நடைபெற்ற மாநகர சபை கூட்டத்தில் ஈ.பி.டி.பி. கட்சி சார்பாக வலியுறுத்தப்பட்டது.