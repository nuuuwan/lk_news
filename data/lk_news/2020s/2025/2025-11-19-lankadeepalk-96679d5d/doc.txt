විශ්‍රාමිකයෝ පොල්දූවේ විරෝධතාවයේ

රජයේ සේවයෙන් විශ්‍රාම ගොස් තවමත් විශ්‍රාම වැටුප නොලැබුණු 20 - 24 විශ්‍රාමික එකමුතුව බත්තරමුල්ල පොල්දූව මංසන්ධියේදී අද (19) විරෝධතාවක් පැවැත්වීය.

මෙම විරෝධතාවට මාතලේ, නුවරඑළිය, හම්බන්තොට ආදි රටපුරා විසිරී සිටින විශ්‍රාමිකයන් පැමිණ සිටි අතර ‘පොහොසත් රටක්, ලස්සන ජීවිතයක් 2020 - 2024 විශ්‍රාමික අපට අහිමිද?’ ආදි පුවරු අතැතිව ඔවුහු විරෝධය දැක්වූහ.

විපක්‍ෂ නායක සජිත් ප්‍රේමදාස මහතා එම විරෝධය පැවැත්වෙන ස්ථානයට ගොස් එම ගැටලුව පිළිබඳව ආණ්ඩුව දැනුත් කරන බව විරෝධතාකරුවන්ට දැනුම් දුන්නේය.