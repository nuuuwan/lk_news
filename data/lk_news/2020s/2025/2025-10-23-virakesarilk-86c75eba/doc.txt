ஜப்பானிலிருந்து இலங்கைக்கு பணம் அனுப்பி வைக்கப்படுவதை மேம்படுத்துவதற்காக மக்கள் வங்கியும் Japan Remit Finance நிறுவனமும் 5 ஆண்டுகால கூட்டாண்மையை வலுப்படுத்தியுள்ளன

மக்கள் வங்கியானது Japan Remit Finance Company Ltd நிறுவனத்துடன் பேணி வருகின்ற அதன் பணப்பரிமாற்ற கூட்டாண்மையை அண்மையில் மேலும் விரிவுபடுத்தியுள்ளது. ஜப்பானிலுள்ள மக்கள் வங்கியின் பிரதான பணப்பரிமாற்ற கூட்டாளர்களில் ஒன்றாக 2020 மே முதல் Japan Remit Finance Company Ltd (JRF)நிறுவனம் செயல்பட்டு வருகின்றது. இந்த ஒத்துழைப்பானது தங்குதடையின்றி மற்றும் திறன்மிக்க முறையில் ஜப்பானிலிருந்து இலங்கைக்கு பணப் பரிமாற்றங்களை மேற்கொள்ள இடமளித்துள்ளதுடன் வெளிநாடுகளில் வசிக்கின்ற மற்றும் தொழில் புரிகின்ற இலங்கை மக்களுக்கு சௌகரியமான வங்கிச்சேவை தீர்வுகளை வழங்குவதில் மக்கள் வங்கி கொண்டுள்ள அர்ப்பணிப்பையும் மீண்டும் உறுதிப்படுத்தியுள்ளது.

ஜப்பானிலுள்ள இலங்கை கிளை முகாமையாளரும் JRFன் உத்தியோகபூர்வ பிரதிநிதியுமான ஆர்.எம். தரங்க ரணஜீவ பண்டார அவர்களின் தலைமையில்,

JRF தூதுக்குழுவினர் அண்மையில் கொழும்பு 02இல் அமைந்துள்ள மக்கள் வங்கியின் தலைமை அலுவலகத்திற்கு விஜயம் செய்துள்ளனர். பிரதம நிறைவேற்று அதிகாரி / பொது முகாமையாளர் கிளைவ் பொன்சேகா, பிரதிப் பொது முகாமையாளர் - தனிநபர் வங்கிச்சேவை மற்றும் வெளிநாட்டு வாடிக்கையாளர் சேவைகள் அருணி லியனகுணவர்த்தன மற்றும் ஏனைய சிரேஷ்ட அதிகாரிகள் இத்தூதுக் குழுவினருடன் கலந்துரையாடல்களில் ஈடுபட்டனர்.

நாடு கடந்த பணப்பரிமாற்றங்களுக்கு ஒத்துழைப்பை வலுப்படுத்தி, சேவையின் திறனை மேம்படுத்தி மற்றும் நவீன டிஜிட்டல் தீர்வுகளை அறிமுகப்படுத்துவது குறித்து கலந்துரையாடல்களின் போது கவனம் செலுத்தப்பட்டது.

2011ஆம் ஆண்டில் ஸ்தாபிக்கப்பட்ட Japan Remit Finance Company Ltd ஜப்பானிலுள்ள நம்பிக்கைக்குரிய மற்றும் சிறப்பாக நிலைபெற்றுள்ள நிதிச் சேவை வழங்குனர் என்ற வலுவான நன்மதிப்பைச் சம்பாதித்துள்ளது. அதனது திறன்மிக்க பணப்பரிமாற்ற தீர்வுகள் மூலமாக பாதுகாப்பாகவும் சிக்கனமாகவும் மற்றும் உடனடியாகவும் பணப்பரிமாற்றங்களை மேற்கொள்வதை நாடும் வெளிநாடுகளிலுள்ள இலங்கையர்களின் மிகவும் அபிமானம் பெற்ற தெரிவாக  JRF மாறியுள்ளது.

வாடிக்கையாளர்கள் நிதியை வைப்புச் செய்து பணத்தை மீளப்பெற்று  மற்றும் தமது ஜப்பானிய வங்கிக் கணக்குகளிலிருந்து நேரடியாக பணத்தை பரிமாற்றம் செய்ய வாடிக்கையாளர்களுக்கு இடமளிக்கின்ற JRF JRF Mobile App Wallet இச்சேவையின் சிறப்பம்சமாகும். இவ்வாறு அனுப்பப்படுகின்ற பணம் உடனடியாக இலங்கை ரூபா, அமெரிக்க டொலர் அல்லது ஜப்பானிய யென்னில் இலங்கையிலுள்ள பயனாளிகளின் கணக்குகளுக்கு உடனடியாக வரவு வைக்கப்படுகின்ற அதேசமயம் மிகவும் சௌகரியமான cash pickup service என்ற சேவையும் கிடைக்கப்பெறுகின்றது. முதலாவது பணப்பரிமாற்றத்திற்கு சேவைக் கட்டணம் அறவிடப்படாமை, மற்றுமொருவருக்கு இதனை அறிமுகப்படுத்தும் போது கவர்ச்சியான வெகுமதிகள், ஒப்பீட்டளவில் சிறந்த நாணய மாற்று வீதங்கள், மிகக் குறைந்த சேவைக் கட்டணங்கள், மற்றும் சிங்களம், ஆங்கிலம் மற்றும் ஜப்பானிய 24 / 7 பன்மொழி மூலமான உதவி போன்ற பல்வேறு நன்மைகளின்  பயனை வாடிக்கையாளர்கள் பெற்றுக்கொள்ள முடியும்.

பணப்பரிமாற்றங்களுக்கு மேலாக, இலங்கை ரூபாய், ஜப்பானிய யென் மற்றும் அமெரிக்க டொலரில் மக்கள் வங்கிக் கணக்குகளை ஆரம்பித்தல், JRF Capital மூலமாக நிலையான வைப்புக்கள், கடன்கள் மற்றும் முதலீட்டு வாய்ப்புக்கள் உள்ளிட்ட விரிவான நிதிச் சேவைகளை ஜப்பானிலுள்ள இலங்கையர்கள் பெற்றுக்கொள்ளும் வாய்ப்புக்களையும் JRF வழங்குகின்றது. JRF Pay மூலமாக பாதுகாப்பான டிஜிட்டல் வழிமுறைக் கொடுப்பனவுகளையும் வாடிக்கையாளர் பெற்றுப் பயனடைய முடியும்.

இலங்கைச் சமூகத்திற்கு வழங்கும் தனது சேவைகளை மேலும் பன்முகப்படுத்தும் வகையில், JRF Mobile (SIM அட்டைகள் மற்றும் Wi-Fi தீர்வுகள்), JRF Umart (இணைய சந்தை), மற்றும் JRF Intelligence (ஆட்சேர்ப்பு மற்றும் மனிதவள தீர்வுகள்) ஊடாகவும் தனது சேவைகளை JRF வழங்குகின்றது. தென்கொரியா மற்றும் கனடா அடங்கலாக சர்வதேச ரீதியான தனது பிரசன்னத்தை வளர்த்து வருகின்ற JRF, வெளிநாடுகளில் வாழ்கின்ற இலங்கை மக்களுக்கான தனது சேவைகளை தொடர்ந்தும் விரிவுபடுத்தி வருகின்றது.

மக்கள் வங்கியின் நவீன பணப்பரிமாற்ற கட்டமைப்புக்களின் மூலமாக பணப்பரிமாற்றங்கள் அனைத்தும் நிகழ்நேரத்தில் செயலாக்கம் செய்யப்படுவதுடன், அதிகபட்ச சௌகரியம், பாதுகாப்பு மற்றும் செயற்திறன் ஆகியன உறுதி செய்யப்படுகின்றன. 750 கிளைகள் மற்றும் சேவை மையங்கள் மத்தியில் சுமார் 8,000 ஊழியர்களைக் கொண்ட அர்ப்பணிப்பு மிக்க தொழிற்சேனையுடன் ரூபா 3.0 டிரில்லியனுக்கு மேற்பட்ட சொத்துத் தளத்துடன்  நாடளாவிய ரீதியில் 15.2 மில்லியனுக்கும் மேற்பட்ட வாடிக்கையாளர்களுக்கு தனது சேவைகளை வழங்கி வருகின்ற மக்கள் வங்கி, நாட்டில் மிகவும் நம்பிக்கைக்குரிய நிதி நிறுவனங்களில் ஒன்றாகத் தொடர்ந்து திகழ்ந்து வருகின்றது.

வெளிநாடுகளில் வசிக்கும் இலங்கையர்களுக்கு நேரடியாக தமது பணப்பரிமாற்றத்தினூடான நெகிழ்திறன் கொண்ட மீள்கொடுப்பனவுத் தெரிவுகளுடன், சிக்கனமான வீடு, முதலீடு, கல்வி மற்றும் தனிநபர் கடன்களைப் பெற்றுக்கொள்ள இடமளிக்கும் வகையில் பிரத்தியேகமான விசேட கடன் திட்டங்களையும் வங்கி வழங்குகின்றது.

விரைவான, பாதுகாப்பான மற்றும் சிக்கனமான பணப்பரிமாற்றத் தீர்வுகளுடன் ஜப்பானிலுள்ள இலங்கை மக்களுக்கு வலுவூட்டும் அதேசமயம்,  இலங்கைக்கும் ஜப்பானுக்கும் இடையிலான பொருளாதார மற்றும் கலாசாரப் பிணைப்புக்களை வலுப்படுத்துவதில் பகிரப்பட்டுள்ள அர்ப்பணிப்பை மக்கள் வங்கி மற்றும் துசுகு இடையிலான இக்கூட்டாண்மை அடிக்கோடிட்டுக் காட்டுகின்றது.