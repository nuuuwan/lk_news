கடற்பகுதியில் சட்டவிரோதமாக கொண்டு வரப்பட்ட பீடி இலைகள் கைப்பற்றல்!

இலங்கை கடற்படையினர், நேற்று திங்கட்கிழமை (27) காலை, கற்பிட்டி துடாவ கடற்கரை மற்றும் கடல் பகுதியில் நடத்திய சிறப்பு தேடுதல் நடவடிக்கையின் போது, சட்டவிரோதமாக நாட்டிற்கு கொண்டு வரப்பட்ட 956 கிலோகிராம் பீடி இலைகள் மற்றும் ஒரு (01) டிங்கி படகு ஆகியவற்றைக் கைப்பற்றினர்.

அதன்படி, துடாவ கடற்கரை மற்றும் கடல் பகுதியில் இலங்கை கடற்படை நடத்திய இந்த சிறப்பு தேடுதல் நடவடிக்கையின் போது, கடலில் மிதக்கும் பத்து (10) படகுகள் மற்றும் அந்த கடலோரப் பகுதியில் ஒரு சந்தேகத்திற்கிடமான டிங்கி படகு ஆகியவை கண்காணிக்கப்பட்டு ஆய்வு செய்யப்பட்டன.

மேலும், இருபது (20) படகுகள் கண்காணிக்கப்பட்டு ஆய்வு செய்யப்பட்டதோடு,அந்த நேரத்தில், கடற்படை நடவடிக்கைகளின் காரணமாக கரைக்கு கொண்டு வர முடியாததால், கடலிலும் கடலோரப் பகுதியிலும் கடத்தல்காரர்களால் கைவிடப்பட்ட  956 கிலோகிராம் பீடி இலைகள் மற்றும் ஒரு (01) டிங்கி படகு ஆகியவற்றை கடற்படையினர் கைப்பற்றினர்.

மேலும், கடற்படையினரால் கைப்பற்றப்பட்ட பீடி இலைகள் மற்றும் டிங்கி படகு மேலதிக சட்ட நடவடிக்கைகளுக்காக புத்தளம் கலால் அலுவலகத்திடம் ஒப்படைக்கப்பட்டன.