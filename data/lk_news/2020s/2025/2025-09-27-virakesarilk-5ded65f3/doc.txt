மோட்டார் சைக்கிள் விபத்தில் ஒருவர் உயிரிழப்பு!

களுத்துறையில் புலத்சிங்கள பொலிஸ் பிரிவுக்குட்பட்ட மொல்காவ - புலத்சிங்கள வீதியின் பருத்தல்வில பகுதியில், நேற்று வெள்ளிக்கிழமை (26) மாலை, இடம்பெற்ற மோட்டார் சைக்கிள் விபத்தில் ஒருவர் உயிரிழந்துள்ளார்.

மொல்காவ நோக்கிச் சென்ற மோட்டார் சைக்கிள் ஒன்று எதிர் திசையில் இருந்து வந்த மோட்டார் சைக்கிள் மீது நேருக்கு நேர் மோதியதில் இந்த விபத்து இடம்பெற்றுள்ளது.

விபத்தில் மோட்டார் சைக்கிள் ஓட்டுநர்கள் இருவரும் பலத்த காயமடைந்து புலத்சிங்கள வைத்தியசாலையில் அனுமதிக்கப்பட்டு, மேலதிக சிகிச்சைகளுக்காக ஹொரன வைத்தியசாலைக்கு மாற்றப்பட்ட பின்னர் மோட்டார் சைக்கிள் ஓட்டுநர்களில் ஒருவர், சிகிச்சை பலனின்றி உயிரிழந்துள்ளார்.

மற்றைய மோட்டார் சைக்கிள் ஓட்டுநர் மேலதிக சிகிச்சைகளுக்காக கொழும்பு தேசிய வைத்தியசாலைக்கு மாற்றப்பட்டுள்ளார்.

விபத்தில் உயிரிழந்தவர் புலத்சிங்கள, பருத்தல்வில பகுதியைச் சேர்ந்த 26 வயதுடையவர் என விசாரணைகளில் தெரியவந்துள்ளது.