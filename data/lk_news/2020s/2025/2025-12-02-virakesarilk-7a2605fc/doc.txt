காலி மாவட்ட நட்பு நிவாரணப் பயணக் குழு கண்டிக்கு

இயற்கை பேரிடரில் கடுமையாக பாதிப்புற்றுள்ள கண்டி மாவட்ட மக்களுக்கு உதவும் பொருட்டும், அம்மாவட்டத்தை மீள கட்டியெழுப்புவதற்காகவும் காலி மாவட்டத்தில் இருந்து நட்பு நிவாரணப் பயணம் மேற்கொள்ளப்பட்டிருக்கிறது.

இந்த உதவிப் படையணி திங்கட்கிழமை (01) கண்டியை சென்றடைந்ததுடன், அவர்கள் வேலைகளை பகுத்துக்கொண்டு துப்புரவு பணிகளிலும் மீட்புப் பணிகளிலும் களமிறங்கியுள்ளனர்.

அரசாங்கத்தின் நேரடி வழிகாட்டலில் மேற்கொள்ளப்படுகின்ற இச்செயற்பாட்டில் தேசிய மக்கள் சக்தியின் காலி மாவட்ட பாராளுமன்ற உறுப்பினர்கள்,  காலி மாவட்டத்தைச் சேர்ந்த தேசிய மக்கள் சக்தியின் உள்ளுராட்சி மன்ற உறுப்பினர்கள் உள்ளிட்ட பலரும் முன்னணியில் உள்ளனர்.