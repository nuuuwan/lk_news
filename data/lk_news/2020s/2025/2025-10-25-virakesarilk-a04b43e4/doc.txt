‘ரஜரட்ட ரெஜினி’ யில் தீ விபத்து

அனுராதபுரத்திலிருந்து பெலியத்த நோக்கி பயணித்த ‘ரஜரட்ட ரெஜினி’  ரயிலின் இயந்திரத்தில் தீ விபத்து ஏற்பட்டுள்ளதாக ரயில்வே திணைக்களம் தெரிவித்துள்ளது.

இயந்திரத்தில் ஏற்பட்ட  தீ விபத்து காரணமாக ரயில் சேவை இரண்டு மணி நேரத்திற்கும் மேலாக தாமதமானதுடன் குறித்த ரயில் மீண்டும் அனுராதபுர நிலையத்திற்குத் திருப்பி அனுப்பப்பட்டது.

அனுராதபுர நிலையத்திலிருந்து குறித்த ரயில் மீண்டும் பயணத்தைத் தொடங்குவதற்கு மாற்று இயந்திரம் இணைக்கப்பட்டது.

ரயில் இயந்திரத்தில் ஏற்பட்ட தீ எதனால் ஏற்பட்டது என்பதற்கான காரணம் இதுவரை  கண்டறியப்படவில்லை என தெரிவிக்கப்பட்டுள்ளது.