பேண்தகு வலுசக்தி நிதியிடலுக்காக உலக வங்கியின் நாணய இணை நிறுவனத்துடனான ஒப்பந்தத்திற்கு அமைச்சரவை அங்கீகாரம்

இலங்கைக்கு பாதுகாப்பான, தாங்கக்கூடிய மற்றும் பேண்தகு வலுசக்தி நிதியிடலுக்கு உலக வங்கியின் சர்வதேச நாணய இணை நிறுவனத்துடன் ஒப்பந்தமொன்றை மேற்கொள்வதற்கு அமைச்சரவை அங்கீகாரம் அளித்துள்ளது.

25.11.03 அன்று இடம்பெற்ற அமைச்சரவைக் கூட்டத்தில் எட்டப்பட்ட அமைச்சரவை முடிவுகளை அறிவிக்கும் ஊடகவியலாளர் மாநாடு செவ்வாய்க்கிழமை ( 4 நவம்பர் 2025) ஊடக அமைச்சில் இடம்பெற்றது.

பாதுகாப்பான, தாங்கக்கூடிய மற்றும் பேண்தகு வலுசக்தி நிதியிடலுக்கு உலக வங்கியின் சர்வதேச நாணய இணை நிறுவனத்திற்கு 30 மில்லியன் அமெரிக்க டொலர்கள் கடன் வசதியைப் பெற்றுக் கொள்வதற்கு 2025.05.07 அன்று இடம்பெற்ற அமைச்சரவைக் கூட்டத்தில் அங்கீகாரம் வழங்கப்பட்டுள்ளது.

குறித்த கடன் வசதியைப் பெற்றுக் கொள்வதற்காக உலக வங்கிக் குழுமத்தின் சர்வதேச நாணய இணை நிறுவனத்துடன் பேச்சுவார்த்தை நடாத்தப்பட்டுள்ளது.

குறித்த கடன் வசதியை இலங்கை மின்சார சபை அல்லது அதன் துணை நிறுவனம்ஃநிறுவனங்களுக்கு மீள உப கடன் அடிப்படையில் வழங்க எதிர்பார்க்கப்படுகின்றது.

அதற்கமைய, அரச கடன் முகாமைத்துவ அலுவலத்தால் விதந்துரைக்கப்பட்டுள்ள நிதி ஒழுங்குவிதிகள் மற்றும் நிபந்தனைகளின் அடிப்படையில் 30 மில்லியன்  கடன் வசதியைப் பெற்றுக் கொள்வதற்கு உலக வங்கியின் சர்வதேச நாணய இணை நிறுவனத்துடன் உடன்படிக்கையை கைச்சாத்திடுவதற்கு  நிதி, திட்டமிடல் மற்றும் பொருளாதார அபிவிருத்தி அமைச்சராக ஜனாதிபதியினால்  சமர்ப்பித்துள்ள யோசனைக்கு அமைச்சரவை அங்கீகாரம் வழங்கியுள்ளது.