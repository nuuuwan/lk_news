உகாண்டாவில் கோர விபத்து : இரண்டு பஸ்கள் நேருக்கு நேர் மோதியதில் 63 பேர் பலி, பலர் காயம்!

உகாண்டாவில் பரபரப்பான நெடுஞ்சாலை ஒன்றில் இரண்டு பஸ்கள் நேருக்கு நேர் மோதி விபத்துக்குள்ளானதில், 63 பேர் உயிரிழந்துள்ளதுடன், பலர் காயமடைந்ததாக சர்வதேச ஊடகங்கள் செய்தி வெளியிட்டுள்ளன.

தலைநகர் கம்பாலாவிற்கும் வடக்கு நகரமான குலுவிற்கும் இடையே உள்ள பகுதியிலேயே இந்த விபத்து இடம்பெற்றுள்ளதாக அந்த நாட்டு அதிகாரிகள் தெரிவித்துள்ளனர்.

எதிரெதிர்த் திசைகளில் இருந்து வந்த இரண்டு பஸ்கள், முந்திச் செல்லும் முயற்சியின்போது நேருக்கு நேர் மோதிக்கொண்டதாக உகாண்டா பொலிஸார் தெரிவித்துள்ளனர்.

இந்த விபத்தில் உயிரிழந்த அனைவரும் பஸ்ஸில் பயணித்தவர்கள் எனவும், இவ்விபத்து தொடர்பில் அந்நாட்டு அதிகாரிகள் விசாரணைகளை ஆரம்பித்துள்ளதாகவும் தெரிவிக்கப்படுகிறது.