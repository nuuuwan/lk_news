බූස්ස බන්ධනාගාරයේ කලබලයක්

බූස්ස අධි ආරක්ෂිත බන්ධනාගාරයේ සහකාර අධිකාරිවරයාට රැඳවියන් දෙදෙනකු විසින් පහරදිමක් සිදු කර ඇතැයි ගාලු දිසාබාර නියෝජ්‍ය පොලිස්පති කාර්යලය පවසයි.

දහවල් ආහාර ප්‍රමාදවිමත් සිරකරුවන්ගේ සිර මැදිරි මාරු කිරමට සහ බන්ධනාගාර නියාමකවරුයකු අත් අඩංගුවට ගැනිමටත් විරෝධය පලකරමින් රැඳවියන් පිරිසක් කලබල කිරිමට පටන් ගැනිම නිසා සහකාර බන්ධනාගාර අධිකාරිවරයා එම ස්ථානයට පැමිණ ඇත.

එහිදි අධිකාරිවරයාගේ මුහුණට රැඳවියන් දෙදෙනකු විසින් පහරක් එල්ල කර ඇති අතර එහිදි සහකර බන්ධනාගාර අධිකාරිවරයාගේ නාසයෙන් රුධිර ගලා යාම නිසා කරාපිටිය රෝහලට යවා ඇත. ඒ සමගම බන්ධනාගාරය තුළ දැඩි නොසන්සුන්කාරි තත්වයක් ඇතිවි තිබේ.

තත්වය පාලනය කිරිම සඳහා ගාල්ල බන්ධනාගාරයෙන්ද නිලධාරින් පිරිසක් කැඳවා ඇති අතර පසුව සවස වනවිට තත්වය පාලනය කර ඇත.