அவுஸ்திரேலியாவுக்கு குடிபெயரும் சுசந்திகா

இலங்கையின் நட்சத்திர தடகள வீராங்கனையும் 2000 ஆம் ஆண்டு சிட்னி ஒலிம்பிக்கில் வெள்ளிப் பதக்கம் வென்றவருமான சுசந்திகா ஜெயசிங்க அவுஸ்திரேலியாவின் மெல்பேர்ன் நகரில் குடியேறத் திட்டமிட்டுள்ளார்.

சுசந்திகா ஜெயசிங்க இரண்டு மாதங்களுக்கு முன்பு அவுஸ்திரேலியாவுக்கு சென்றுள்ள நிலையில் நாடு திரும்புவது குறித்து நிச்சயமற்ற நிலையில் இருப்பதாக நண்பர்களிடம் தெரிவித்துள்ளார்.

இதேவேளை,  அவுஸ்திரேலியாவுக்கு குடியேறும் திட்டம் அவரது குழந்தைகளின் கல்வி மற்றும் எதிர்காலத்திற்கு முன்னுரிமை அளிப்பதை நோக்கமாகக் கொண்டுள்ளது எனவும் தெரிவித்துள்ளார்.

சமகால தடகள வீராங்கனையும், ஆசியப் பதக்கம் வென்றவரும், ஒலிம்பியனுமான தமயந்தி தர்ஷாவும் சில ஆண்டுகளுக்கு முன்பு தனது குடும்பத்துடன் அவுஸ்திரேலியாவில் குடியேறியுள்ளமை குறிப்பிடத்தக்கது.