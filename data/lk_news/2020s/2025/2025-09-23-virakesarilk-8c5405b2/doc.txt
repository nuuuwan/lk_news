2025 காலி உரையாடல் நாளை ஆரம்பமாகவுள்ளது.

காலி உரையாடல் சர்வதேச கடல்சார் மாநாட்டின் 12 வது பதிப்பு புதன்கிழமை (செப்டெம்பர் 24) ஆரம்பிக்கவுள்ளது.

பாதுகாப்பு அமைச்சின் தலைமையில் இலங்கை கடற்படை நடத்தும் இரண்டு நாள் மாநாடு, வெலிசரயில் உள்ள வேவ் அண்ட் லேக் கடற்படை மாநாட்டு மண்டபத்தில் நடைபெறவுள்ளது.

இரண்டு நாள் நடைபெறும் இந்த முதன்மை மன்றத்தில் 34 நாடுகள் மற்றும் 14 சர்வதேச அமைப்புகளைச் சேர்ந்த சிரேஸ்ட பிரதிநிதிகள், கடற்படைத் தலைவர்கள் மற்றும் கடல்சார் நிபுணர்கள் உள்ளிட்டோர் பங்கேற்கவுள்ளனர்.

“மாறிவரும் இயக்கவியலின் கீழ் இந்தியப் பெருங்கடலின் கடல்சார் பார்வை" என்ற கருப்பொருளின் கீழ், பாதுகாப்பான, வளமான மற்றும் நிலையான கடல்சார் எதிர்காலத்தை உருவாக்குவது குறித்த மூலோபாய உரையாடலை இந்த மாநாடு வளர்க்கும் என எதிர்ப்பார்க்கப்படுகிறது.

கடல்சார் சூழல், கடல்சார் நிர்வாகம், கடல்சார் பொருளாதாரம், கடல்சார் நிலைத்தன்மை மற்றும் சுத்தமான இந்தியப் பெருங்கடல் ஆகிய ஐந்து முக்கிய கருப்பொருள் பகுதிகளில் கவனம் செலுத்தும் நான்கு முக்கிய அமர்வுகளை உள்ளடக்கி இந்த மாநாடு கட்டமைக்கப்பட்டுள்ளதாக கடற்படை அறிக்கையொன்றினூடாக தெரிவித்துள்ளது.

பாரம்பரிய மற்றும் பாரம்பரியமற்ற கடல்சார் அச்சுறுத்தல்களை நிவர்த்தி செய்வதற்கான கூட்டு உத்திகளை உருவாக்குவதை நோக்கமாகக் கொண்டு விவாதிக்கப்படவுள்ளதாகவும் தெரிவிக்கப்படுகிறது.