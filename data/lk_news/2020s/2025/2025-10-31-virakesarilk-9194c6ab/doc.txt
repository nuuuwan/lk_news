துல்கர் சல்மான் நடிக்கும் 'காந்தா' படத்தின் அப்டேட்ஸ்

பான் இந்திய நட்சத்திர நடிகராக முன்னேறி இருக்கும் மலையாள நடிகர் துல்கர் சல்மான் கதையின் நாயகனாக நடித்திருக்கும் 'காந்தா 'எனும் திரைப்படத்தின் டைட்டில் ட்ராக் வெளியிடப்பட்டிருக்கிறது.

இயக்குநர் செல்வமணி செல்வராஜ் இயக்கத்தில் உருவாகி உள்ள 'காந்தா' எனும் திரைப்படத்தில் துல்கர் சல்மான், சமுத்திரக்கனி, பாக்ய ஸ்ரீ போர்சே, ராணா டகுபதி உள்ளிட்ட பலர் நடித்திருக்கிறார்கள்.

டானி சாஞ்செஸ் லோபஸ் ஒளிப்பதிவு செய்திருக்கும் இந்த திரைப்படத்திற்கு ஜானு சந்தர் இசையமைத்திருக்கிறார். திரை நட்சத்திர நடிகரின் வாழ்வியலை மையப்படுத்தி திரில்லராக தயாராகி இருக்கும் இந்த திரைப்படத்தை ஸ்பிரிட் மீடியா மற்றும் ஃவேபரர் பிலிம்ஸ் ஆகிய நிறுவனங்கள் இணைந்து தயாரித்திருக்கிறது.

எதிர்வரும் நவம்பர் மாதம் 14 ஆம் திகதியன்று உலகம் முழுவதும் படமாளிகையில் வெளியாகும் என அறிவிக்கப்பட்டிருக்கும் இந்த திரைப்படத்தில் இடம் பெற்ற டைட்டில் ட்ராக்கான 'வறுமையில் பிறந்தவன் நான்..' எனத் தொடங்கும் பாடலும், பாடலுக்கான லிரிக்கல் வீடியோவும் வெளியிடப்பட்டிருக்கிறது.

இந்த பாடலை பாடலாசிரியர் யோகி பி எழுத , பின்னணி பாடகரான சித்தார்த் பஸ்ரூர் பாடியிருக்கிறார். இளைய தலைமுறை ரசிகர்களின் விருப்பத்திற்குரிய இசை வடிவமான றாப் இசை பாணியில் உருவாகி இருக்கும் இந்த பாடல் அனைத்து தரப்பு ரசிகர்களையும் வெகுவாக கவர்ந்திருக்கிறது.