எல்ல பஸ் விபத்தில் பாதிக்கப்பட்டவர்களுக்கு உதவ விமானப்படை ஹெலிகொப்டர்கள் தயார் நிலையில்!

எல்ல - வெல்லவாய வீதியில் நேற்று (04) இரவு இடம்பெற்ற பஸ் விபத்துக்கு உதவுவதற்காக இலங்கை விமானப்படை தியதலாவ விமானப்படை சிடிஎஸ் விமான நிலையத்தில் ஒரு எம்ஐ-17 ஹெலிகொப்டரையும், வீரவில விமானப்படை நிலையத்தில் ஒரு பெல் 412 ஹெலிகொப்டரையும் தயார் நிலையில் வைத்திருக்கிறது.

விபத்துக்குள்ளானவர்களை கொழும்புக்கு ஹெலிகொப்டர் மூலம் கொண்டு செல்ல அல்லது தேவையான மீட்பு நடவடிக்கைகளுக்கு உதவ இந்த ஹெலிகொப்டர்கள் தயாராக உள்ளதென விமானப்படை உறுதிப்படுத்தியுள்ளது.