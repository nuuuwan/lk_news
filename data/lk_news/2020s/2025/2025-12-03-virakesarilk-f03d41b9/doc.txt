மீட்டியாகொடையில் துப்பாக்கி, தோட்டாக்களுடன் சந்தேக நபர் கைது!

மீட்டியாகொட பொலிஸ் பிரிவின் டோம் ஜெயவர்தன மாவத்தை பகுதியில் வெளிநாட்டுத் தயாரிப்பு ரிவால்வர் மற்றும் தோட்டாக்களுடன்  சந்தேக நபர் கைது  செய்யப்பட்டுள்ளார்.

மீட்டியாகொட பொலிஸ் அதிகாரிகள் குழுவிற்கு கிடைத்த இரகசிய தகவலுக்கமைய நேற்று செவ்வாய்க்கிழமை (02) மேற்கொள்ளப்பட்ட சுற்றிவளைப்பின் போதே இந்த கைது நடவடிக்கை மேற்கொள்ளப்பட்டுள்ளது.

கைது செய்யப்பட்ட சந்தேக நபர் வாழைச்சேனை பகுதியைச் சேர்ந்த 36 வயதுடையவர் என தெரியவந்துள்ளது.

சந்தேகநபரிடமிருந்து வெளிநாட்டுத் தயாரிப்பு ரிவால்வர், 04 தோட்டாக்களுடன் 14 கிராம் 900 மில்லிகிராம் ஹெரோயின் போதைப்பொருட்கள் என்பன கைப்பற்றப்பட்டுள்ளன.

மேலும், இந்த சம்பவம் குறித்து மீட்டியாகொட பொலிஸார் மேலதிக விசாரணைகளை மேற்கொண்டு வருகின்றனர்.