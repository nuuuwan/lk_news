விபத்தில் குடும்பஸ்தர் உயிரிழப்பு

கொழும்பில் இருந்து வவுனியா நோக்கிப் பயணித்த அதி சொகுசு பஸ் ஒன்று மோட்டார் சைக்கிளுடன் மோதி விபத்துக்குள்ளானது.

இந்த விபத்தில் மோட்டார் சைக்கிளில் பயணித்தவர் சம்பவ இடத்திலேயே உயிரிழந்தார் என்று மதவாச்சி பொலிஸார் தெரிவித்தனர்.

யாழ்ப்பாணம் ஏ - 9 பிரதான வீதியில், மதவாச்சி வஹமல்கொல்லேவ பகுதியில் நேற்று புதன்கிழமை இந்த விபத்து இடம்பெற்றுள்ளது.

ஹமல்கொல்லேவ, ரம்பாவ பகுதியை வசிப்பிடமாகக் கொண்ட 56 வயதுடைய குடும்பஸ்தரே இந்த விபத்தில் உயிரிழந்தார்.