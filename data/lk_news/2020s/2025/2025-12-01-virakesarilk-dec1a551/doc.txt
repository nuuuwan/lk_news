தங்கத்தின் விலை அதிகரிப்பு

சர்வதேச சந்தையில் தங்கத்தின் விலை கணிசமாக அதிகரித்ததை தொடர்ந்து இலங்கையில் தங்கத்தின் விலை அதிகரித்துள்ளது.

அதன்படி, இன்று திங்கட்கிழமை (01) சர்வதேச சந்தையில் தங்கத்தின் விலை 4,238 அமெரிக்க டொலர்களாக அதிகரித்துள்ளது.

கடந்த நவம்பர் மாதம் 25 ஆம் திகதி இருந்த விலையுடன் ஒப்பிடும்போது இலங்கையில் தங்கத்தின் விலை 5,500 ரூபாவால் அதிகரித்துள்ளது.

கொழும்பு, செட்டியார் தெரு தங்கச் சந்தையில் 22 காரட் தங்கத்தின் விலை 314,700 ரூபாவாக அதிகரித்துள்ளது.

இதேவேளை, கடந்த நவம்பர் மாதம் 25 ஆம் திகதி 336,000 ரூபாவாக இருந்த 24 காரட் தங்கத்தின் விலை 342,000 ரூபாவாக அதிகரித்துள்ளதாக வர்த்தகர்கள் தெரிவித்தனர்.