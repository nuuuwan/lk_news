ஆசிய, பசுபிக் வலயத்தில் சூரிய சக்தி கூட்டாண்மையை வலுப்படுத்த முயற்சி -  சர்வதேச சூரியசக்தி கூட்டமைப்பின் தலைமை இயக்குநர் ஆஷிஷ் கன்னா

ஆசிய, பசுபிக் பிராந்தியத்தில் சூரியசக்தி பயன்பாடு இன்னமும் முழுமையான நிலைமையை அடையாத நிலையில் தீவு, சிறிய நாடுகளின் கூட்டாண்மை ஊடாக மேம்பட்ட நிலையை நோக்கிச் செல்வதற்கு இணக்கப்பாடுகள் எட்டப்பட்டுள்ளது என்று சர்வதேச சூரியசக்தி கூட்டமைப்பின் தலைமை இயக்குநர் ஆஷிஷ் கன்னா தெரிவித்தார்.

சர்வதேச சூரிய சக்தி கூட்டமைப்பின் (ISA) ஆசிய மற்றும் பசிபிக் பிராந்தியக் குழுவின் ஏழாவது மாநாட்டின் நேற்றைய இரண்டாம் நாள் அமர்வுகளின் பின்னர் நடைபெற்ற ஊடகவியலாளர் மாநாட்டில் கலந்து கொண்டு கருத்து வெளியிடும்போதே அவர் மேற்கண்டவாறு தெரிவித்தார்.

ஆசியப் பசுபிக் பிராந்திய நாடுகள் கொழும்பில் ஒன்றிணைந்துள்ளன. ஆசியப் பசுபிக் பிராந்தியமானது, உலக சனத்தொகையில் 60சதவீத (4.பில்லியன் மக்கள்) சனத்தொகையைக் கொண்டதாகும். இந்த சனத்தொகையில் 97சதவீதமானவர்கள் சக்தி வளங்களை நுகரக்கூடியவர்களாக இருக்கின்றார்கள்.

ஆனாலும், சூரியசக்தி பயன்பாடு இன்னமும் முழுமையான நிலைமையை அடையவில்லை. குறிப்பாக, சிறிய தீவுகள் உள்ளிட்ட வளர்ந்து வரும் நாடுகள் இந்த நிலைமையில் உள்ளன.  தற்போதைய நிலையில் 124நாடுகள் சர்வதேச சூரிய சக்தி கூட்டமைப்பின் அங்கத்துவத்தினைக் கொண்டுள்ள நிலையில் கொழும்பில் நடைபெற்ற ஏழாவது மாநாட்டில் புதிய அங்கத்தவர்களை உள்ளீர்ப்பது பற்றிய உரையாடுகளை நடத்தியுள்ளோம்.

மேலும், நாடுகளுக்கு இடையில் கூட்டாண்மையை ஏற்படுத்தி பரஸ்பரம் சூரியசக்தி பகிர்வு, நவீன தொழில்நுட்பங்களை உள்ளீர்த்தல் உள்ளிட்ட விடயங்கள் சம்பந்தமாக கலந்துரையாடியதோடு தனியார் முதலீடுகளை உள்வாங்குவதன் ஊடாக பொருளாதார ரீதியில் நாடொன்று முன்Nனுற்றமடைவதற்கு அவை பெருமுதவியளிக்கின்றன.

எமது கூட்டாண்மையில் உள்ள நாடுகளில் புத்துருவாக முதலீடுகள் உள்வாங்குவதன் ஊடாக மூலதனச் செலவீனங்களை முகாமை செய்வது தொடர்பிலும் அறிவுகளை பரஸ்பரம் நாடுகளுக்கு இடையில் பகர்ந்து கொள்வதற்கு தயாராக உள்ளோம்.

அத்துடன், நாடுகளுக்கு இடையில் அனுபங்களைப் பகிர்ந்து கொள்ளுதல் உள்ளிட்ட விடயங்களையும் தீவு நாடுகள் மற்றும் வளர்ந்தும் நாடுகளில் முன்னெடுப்பது பொருத்தமானதாகும்.

வளர்முக நாடுகள் அனைத்தையும் ஒரே மேடைக்கு கொண்டுவருவதன் ஊடாக அவற்றுக்கு இடையிலான பரஸ்பர விடயங்களை பகிர்ந்து கொள்வதற்கு இயலுமானதாகு இருக்கின்றது. இதற்கு ஆசிய  அபிவிருத்தி வங்கி, உலக வங்கி ஆகியவறின் ஒத்துழைப்புக்களை பெற்றஅத்துடன் புதிதாக டிஜிட்டல் கேள்வி மனுக்கோரல், உள்ளிட்ட விடயங்களை முன்னெடுக்க வேண்டியுள்ளது என்றார்.