சீரற்ற வானிலை ; காலி மாவட்டத்தில் ஒருவர் பலி ; 538 பேர் பாதிப்பு!

நாட்டில் நிலவும் சீரற்ற வானிலை காரணமாக காலி மாவட்டத்தில் ஒருவர் உயிரிழந்துள்ளதுடன் 18 பிரதேச செயலகப் பிரிவுகளுக்குட்பட்ட 155 குடும்பங்களைச் சேர்ந்த 538 பேர் பாதிக்கப்பட்டுள்ளதாக காலி மாவட்ட செயலகம் தெரிவித்துள்ளது.

பத்தேகம பிரதே செயலக பிரிவுக்குட்பட்ட பகுதியில் வசித்து வந்த 73 வயதுடைய பெண் ஒருவரே இவ்வாறு உயிரிழந்துள்ளார்.

காலி மாவட்டத்தில் சீரற்ற வானிலை காரணமாக மண்சரிவு, மரம் முறிந்து விழுதல், கற்கள் சரிந்து விழுதல் மற்றும் வெள்ள நீர் தேங்குதல் போன்ற அனர்த்தங்கள் ஏற்பட்டுள்ளன.

அத்துடன், சீரற்ற வானிலை காரணமாக 155 வீடுகள் சேதமடைந்துள்ளதாகவும் காலி மாவட்ட செயலகம் தெரிவித்துள்ளது.

குறிப்பாக பலப்பிட்டிய பிரதே செயலக பிரிவுக்குட்பட்ட பகுதிகளில் மாத்திரம் 52 வீடுகள் சேதமடைந்துள்ளன.