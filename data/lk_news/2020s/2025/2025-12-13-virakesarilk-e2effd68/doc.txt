கொழும்பு இந்து மகளிர் மன்றத்தின் நிவாரண உதவிகள்!

நாட்டில் ஏற்பட்ட வெள்ளத்தினாலும் தித்வா சூறாவளியினாலும் ஏற்பட்ட அனர்த்த்தினால் பாதிக்கப்பட்ட மக்களுக்கு உதவும் வகையில் எக்ஸ்பிரஸ் நியூஸ்பேப்பர்ஸ் நிறுவனத்துடன் (வீரகேசரி பத்திரிகை) இணைந்து கொழும்பு  இந்து மகளிர் மன்றத்தினால் சேகரிக்கப்பட்ட ஒவ்வொன்றும் சுமா‌ர் 10 ஆயிரம் ரூபா பெறுமதியான 50 நிவாரண  உலர் உணவுப் பொருட்கள் அடங்கிய  பொதிகளை இரண்டாம் கட்டமாக கம்பளை, நாவலப்பிட்டி பகுதிகளில் பாதிக்கப்பட்ட மக்களுக்காக வழங்கப்பட்டுள்ளன.

வெள்ளிக்கிழமை (12) கிராண்பாஸ் வீரகேசரி அலுவலகத்தில் மன்றத்தலைவி இராஜேஸ்வரி ரவிகுலராஜா தலைமையில் வீரகேசரி பிரதம நிறைவேற்று அதிகாரி எம். செந்தில்நாதனிடம் நிவாரண பொருட்கள் கையளிப்பட்டன. இந்நிகழ்வில் பிரதம ஆசிரியர் ஸ்ரீகஜன்  மற்றும் மன்றத்தின் சிரேஷ்ட உறுப்பினர்கள் கலந்துக்கொண்டனர்.