ஜனாதிபதி ஊடக விருது - 2025 : ஆண்டின் சிறந்த செய்தி இணையத் தளத்திகான விருது உள்ளிட்ட  4  விருதுகளையும் 3 திறைமைச் சான்றிதழ்களையும் சுவீகரித்தது வீரகேசரி

‘ஜனாதிபதி ஊடக விருது விழா 2025’இல் ஆண்டின் சிறந்த செய்தி இணையத் தளத்திற்கான விருது உள்ளிட்ட   4  விருதுகளையும் 3 திறைமைச் சான்றிதழ்களையும் வீரகேசரி தனதாக்கிக்கொண்டது.

கொழும்பு தாமரைத் தடாக அரங்கில் சிறந்த ஊடகவியலாளர்களுக்கான ‘ஜனாதிபதி ஊடக விருது விழா 2025’ செவ்வாய்க்கிழமை ( நவம்பர் 11 ) நடைபெற்றது.

வெகுஜன ஊடக பிரதி அமைச்சர் வைத்தியர் கௌஷல்யா ஆரியரத்னவின் அழைப்பின் பேரில் சுகாதார மற்றும் வெகுசன ஊடக அமைச்சர் வைத்தியர் நளிந்த ஜயதிஸ்ஸவின் பங்கேற்புடன் பிரதமர் ஹரிணி அமரசூரியவின் தலைமையில் இந்த ஜனாதிபதி ஊடக விருது விழா இடம்பெற்றது.

இணையப்பிரிவில், ஆண்டின் சிறந்த செய்தி இணையத்தளத்திற்கான மும்மொழிகளுக்கும் பொதுவான விருதை www.virakesari.lk தனதாக்கிக் கொண்டது. இந்த விருதை இணையத்தளத்தின் ஆசிரியர் வீ. பிரியதர்சன் பெற்றுக்கொண்டார்.

இணையப்பிரிவில், ஆண்டின் சிறந்த  பல் ஊடக விருதை தமிழ் மொழிப் பிரிவில் வீரகேசரி யூடியூப் தளம் சுவீகரித்தது. இந்த விருதை டிஜிட்டல் பிரிவின் செய்தி ஆசிரியர் எம்.டி. லூசியஸ் பெற்றுக்கொண்டார்.

பத்திரிகைப் பிரிவில் ஆண்டின் சிறந்த விபரணக்கட்டுரைக்கான விருதை தமிழ் மொழிப் பிரிவில் வீரகேசரி பத்திரிகையின் துணை ஆசிரியர் ரொபர்ட் அன்டனிக்கு கிடைத்தது. ரொபர்ட் அன்டனி சார்பில் விருதை எம். டி. லூசியஸ் பெற்றுக்கொண்டார்.

பத்திரிகைப்பிரிவில் ஆண்டின் சிறந்த பத்தி எழுத்துக்கான விருதை தமிழ் மொழிப் பிரிவில் வீரகேசரி பத்திரிகையின் துணை ஆசிரியர் சிவலிங்கம் சிவக்குமார் தட்டிச்சென்றார்.

அத்துடன் வீரகேசரி இந்த விருதுவிழாவில் 3 திறமைச் சான்றிதழ்களை பெற்றுக்கொண்டது.  சிறந்த பத்தி எழுத்துக்கான திறைமைச்சான்றிதழை வீரசேகரி பத்திரிகையின் செய்தி ஆசிரியர் ஆர். ராம்குமாரும்   சிறந்த விவவரணக் கட்டுரைக்கான திறமைச்சான்றிதழை வீரகேசரியின் சிரேஷ்ட ஊடகவியலாளர் மனோச்சித்திராவும் பெற்றுக்கொண்டனர். அத்துடன் விடிவெள்ளி பத்திரகையின் ஊடகவியாலளர் சபீர் மொஹமட் விவவரணக் கட்டுரைக்கான திறமைச் சான்றிதழை பெற்றுக்கொண்டார்.