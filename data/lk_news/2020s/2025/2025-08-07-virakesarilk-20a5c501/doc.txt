கிரிபத்கொடையில் குஷ், ஹேஷ் போதைப்பொருட்களுடன் இருவர் கைது!

கிரிபத்கொடை பொலிஸ் பிரிவில் குஷ் மற்றும் ஹேஷ் போதைப்பொருட்களுடன் இளைஞர்கள் இருவர் புதன்கிழமை (6) கைது செய்யப்பட்டுள்ளதாக பொலிஸார் தெரிவித்தனர்.

கிரிபத்கொடையில் பொலிஸ் விசேட அதிரடிப்படையினருக்கு கிடைத்த தகவலின் அடிப்படையில் மேற்கொள்ளப்பட்ட இரு சுற்றிவளைப்பு நடவடிக்கைகளின் போதே இளைஞர்கள் இருவரும் கைது செய்யப்பட்டுள்ளனர்.

கைது செய்யப்பட்டவர்கள், களனி மற்றும் கடவத்தை பகுதிகளைச் சேர்ந்த 24 வயதுடையவர்கள் ஆவர்.

சந்தேக நபர்களிடம் இருந்து, 528 கிராம் 710 மில்லிகிராம் குஷ் போதைப்பொருள்,   01 கிலோகிராம் 141 கிராம் 12 மில்லிகிராம் ஹேஷ் போதைப்பொருன் மற்றும் ரூபா.1,250,000 பணம் என்பன பொலிஸாரால் கைப்பற்றப்பட்டன.

கைது செய்யப்பட்ட சந்தேக நபர்கள் மேலதிக விசாரணைகளுக்காக கிரிபத்கொடை பொலிஸ் நிலையத்தில் ஒப்படைக்கப்பட்டுள்ளனர்.