மூன்று நாயகிகளுடன் கதையின் நாயகனாக அறிமுகமாகும் கென் கருணாஸ்

தமிழில் குழந்தை நட்சத்திரமாக அறிமுகமாகி 'அசுரன்' படத்தின் மூலம் பிரபலமான நடிகர் கென் கருணாஸ் கதையின் நாயகனாக அறிமுகமாகும் பெயரிடப்படாத திரைப்படத்தின் தொடக்க விழா சென்னையில் சிறப்பாக நடைபெற்றது.

அறிமுக இயக்குநர் கென் கருணாஸ் இயக்கத்தில் உருவாகும் பெயரிடப்படாத இந்த திரைப்படத்தில் கென் கருணாஸ், அனிஸ்மா அணில் குமார், மீனாட்சி தினேஷ், பிரியான்ஷி யாதவ், சுராஜ் வெஞ்சரமூடு, தேவதர்ஷினி உள்ளிட்ட பலர் நடிக்கிறார்கள். விக்கி ஒளிப்பதிவு செய்யும் இந்த திரைப்படத்திற்கு ஜீ. வி பிரகாஷ் குமார் இசையமைக்கிறார்.

பாடசாலையில் பயிலும் மாணவ மாணவிகளின் வாழ்வியலை மையப்படுத்தி தயாராகும் இந்த திரைப்படத்தை பார்வதா என்டர்டெய்ன்மென்ட் மற்றும் ஸ்ட்ரீட் பாய் ஸ்டுடியோ ஆகிய நிறுவனங்கள் சார்பில் தயாரிப்பாளர்கள் கருப்பையா சி. ராம் - காளி ராஜ்குமார் - சுலோச்சனா குமார் ஆகியோர் இணைந்து தயாரிக்கிறார்கள்.

சென்னையில் நடைபெற்ற இப்படத்தின் தொடக்க விழாவில் தயாரிப்பாளர்கள் கலைப்புலி எஸ். தாணு, டொக்டர் ஐசரி கே. கணேஷ், அருண் நடிகர்கள் கார்த்தி, விஷால், இயக்குநர் வெற்றிமாறன், நடிகரும், இயக்குநருமான ஆர். ஜே. பாலாஜி உள்ளிட்ட பலர் சிறப்பு அதிதிகளாக பங்கு பற்றி படக் குழுவினரை வாழ்த்தினர்.

இப்படத்தின் படப்பிடிப்பு பணிகள் விரைவில் தொடங்கும் என்றும், படப்பிடிப்பு நிறைவடைந்தவுடன் படத்தின் டைட்டில் மற்றும் ஃபர்ஸ்ட் லுக் வெளியிடப்படும் என்றும் படக் குழுவினர் தெரிவித்துள்ளனர்.