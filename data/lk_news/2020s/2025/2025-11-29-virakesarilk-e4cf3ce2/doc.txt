சீரற்ற வானிலை குறித்த போலியான சமூக ஊடக தகவல்கள் நீக்கம்!

தற்போதைய சீரற்ற வானிலை தொடர்பான, தவறான மற்றும் போலியான தகவல்களை வெளியிடும் போலி சமூக ஊடக பதிவுகள் மற்றும் செய்திகளை அடையாளங்கண்டு, அவற்றை அகற்றுவதற்கு அரசாங்கம் அதனுடன் தொடர்புடைய நிறுவனங்களுடன் இணைந்து செயற்பட்டு வருவதாக டிஜிட்டல் பொருளாதார பிரதி அமைச்சர் எரங்க வீரரத்ன தெரிவித்துள்ளார்.

சமூக ஊடக தளங்களில் பரவும் சரிபார்க்கப்படாத, புதிய விடயங்களை நம்ப வேண்டாம் என்றும், அதற்கு பதிலாக துல்லியமான மற்றும் சரியான நேரத்தில் தகவல்களை வழங்கும் அரச மற்றும் பிற அதிகாரப்பூர்வ ஊடகங்களை பின்பற்றுமாறும் பொதுமக்களை, அவர் வலியுறுத்தியுள்ளார்.

இந்த காலகட்டத்தில் தேவையற்ற பீதியை ஏற்படுத்திய, தவறான தகவல்கள் பரவுவதைத் தடுக்கும் முயற்சிகள் இடம்பெற்று வருவதாக தெரிவிக்கப்படுகிறது.