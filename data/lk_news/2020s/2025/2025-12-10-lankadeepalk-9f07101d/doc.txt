කොළොන්න සභාව උණුසුම් වෙයි

විපක්ෂ සභිකයින් වෙනුවෙන් එක් පැත්තක පෙර ආකාරයට ආසන වෙන්කර දෙන්නැයි ඉල්ලමින් කොලොන්න ප්‍රාදේශීය සභාවේ සභිකයින් දහදෙනෙකු අද( 10)  සභාවේ හිටගෙන අදහස් දැක්වීම නිසා උණුසුම් තත්ත්වයක් ඇතිවුහ.

මේ නිසා පෙරවරු දහයයි තිහට පමණ සභාවේ වැඩ විනාඩි හතළිස් පහකට කල් තබා සබරගමු පළාත් සභාවේ පලාත් පාලන කොමසාරිස්වරයාගෙන් උපදෙස් පැතීමට සභාපති කේ.එම්.සී.සම්පත් ගුණසිංහ මහතා පියවර ගත්තේය.

කොලොන්න ප්‍රාදේශීය සභාවේ සභිකයින් සංඛ්‍යාව 19කි. බලය පිහිටුවා ඇත්තේ සභිකයින් 9ක් හිමි  මාළිමා කණ්ඩායමයි. සජබට සභිකයින් 5කි. පොහොට්ටුව ට 3කි. එජාපයට සහ දිලිත් ජයවීර මහතාගේ පක්ෂයට එක් සභිකයා බැගිනි. ආසන පැනවීම සම්බන්ධයෙන්  විරෝධය දක්වමින් විරුද්ධ කණ්ඩායමේ සභිකයින් දහදෙනා ම හිටගෙන අදහස් දක්වමින් කතාකිරීම නිසා උණුසුම් තත්ත්වය ඇතිවිය.