கொழும்பு பல்கலைக்கழகம் மற்றும் மாலைதீவு சுகாதார அமைச்சுக்கிடையில் கல்வி ஒத்துழைப்புக்கு அமைச்சரவை அனுமதி

கொழும்பு பல்கலைக்கழகம் மற்றும் மாலைதீவுக் குடியரசு சுகாதார அமைச்சுக்கும் இடையில் கல்வி ஒத்துழைப்புக்களை நோக்கமாகக் கொண்டு புரிந்துணர்வு ஒப்பந்தத்தை மேற்கொள்ள அமைச்சரவை அங்கீகாரம் அளித்துள்ளது.

2025.12.10 அன்று இடம்பெற்ற அமைச்சரவைக் கூட்டத்தில் எட்டப்பட்ட அமைச்சரவை முடிவுகளை அறிவிக்கும் ஊடகவியலாளர் மாநாடு வியாழக்கிழமை ( 11 டிசம்பர் 2025) ஊடக அமைச்சில் இடம்பெற்றது.

பட்டப்பின் படிப்புத் துறையில் ஒத்துழைப்புக்களை அதிகரிப்பதற்கும், மாலைதீவின் மருத்துவர்கள் மற்றும் பல் மருத்துவர்களுக்கு எமது நாட்டில் பயிற்சிகளை வழங்கும் நோக்கில், கொழும்பு பல்கலைக்கழகம் மற்றும் மாலைதீவுக் குடியரசு சுகாதார அமைச்சுக்கும் இடையில் புரிந்துணர்வு ஒப்பந்தத்தில் கையொப்பமிடுவதற்கு முன்மொழியப்பட்டுள்ளது.

அத்துடன், சுகாதாரப் பயிற்சி நிகழ்ச்சித் திட்டங்களுக்கு மேலதிகமாக இருதரப்பினருக்கும் இடையில் வேறாக ஏற்படுத்திக் கொள்கின்ற உடன்பாட்டு ஒப்பந்தத்திற்கமைய, மாலைதீவுக்குத் தேவையான விசேட நிபுணத்துவ மருத்துவர்களை குறுகிய கால மற்றும் நீண்டகால அடிப்படையில் ஆட்சேர்ப்புச் செய்வதற்கு எமது நாட்டின் பட்டப்பின் படிப்பு நிறுவனத்தின் ஒத்துழைப்புக்களை வழங்குவதற்கு எதிர்பார்க்கப்படுகின்றது.

அதற்கமைய, முன்மொழியப்பட்டுள்ள புரிந்துணர்வு ஒப்பந்தத்தில் கொழும்பு பல்கலைக்கழகம் மற்றும் மாலைதீவுக் குடியரசு சுகாதார அமைச்சுக்கும் இடையில் கையொப்பமிடுவதற்காக கல்வி, உயர்கல்வி மற்றும் தொழிற்கல்வி அமைச்சராக பிரதமர் சமர்ப்பித்துள்ள யோசனைக்கு அமைச்சரவை அங்கீகாரம் வழங்கியுள்ளது.